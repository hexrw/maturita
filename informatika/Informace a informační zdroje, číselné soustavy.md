---
layout: default
title: Informace a informační zdroje, číselné soustavy
permalink: /informatika/informace-a-informacni-zdroje-ciselne-soustavy/
---

## Informace

Informace (z lat. in-formatio, utváření, ztvárnění) je velmi široký, mnohoznačný pojem, který se užívá v různých významech. V nejobecnějším smyslu je informace chápána jako údaj o dění v reálném světě. Informace snižuje nejistotu (neurčitost znalosti) člověka o dění v jisté části reálného světa. Cestou ke snížení té nejistoty je poznání tj. získání informace o oné části reálného světa. Množství informace lze charakterizovat tím, jak se jejím získáním změnila míra nejistoty příjemce. O měření množství informace je pojednáno níže v odst. Kvantifikace.

**V běžné řeči:**
- informace jako vědění, které lze předávat, jako obsah zprávy či sdělení
- informace (plurál) – místo, kde se lze o něčem informovat

V informatice tvoří informaci kódovaná data (protiklad šumu), která lze vysílat, přijímat, uchovávat a zpracovávat technickými prostředky. Množství informace je rozdíl mezi neurčitostí (entropií) informace (nebo stavu) před a po zprávě. Občas je slovo informace chybně zaměňováno s pojmem data, který spíše představuje „to, z čeho informaci získáváme“ (například číslo na konkrétní osobu z telefonního seznamu). Nosičem informace je signál.

### Informace ve vědě

Informace je abstraktní entita, pro její uchopení - pro archivaci (pamatování), a tak i šíření (sdělování), nebo pro její zpracování – je nutný nějaký „kontejner“, říká se mu jazyk, do něj je vtisknuta. Jazyk je abstraktní struktura (řád mezi vhodnými primitivy), která pro aplikaci musí být materializována vhodnou strukturou hmoty či energie. Informace je uchopovací nástroj člověka (podobně jako mnohé jiné, např. souřadnice prostoru či jeho metrika, kauzalita a další). Pojem informace má být odpovědí na otázku, co to (jakou entitu) získáváme poznáváním (reálného světa), co ukládáme, když pamatujeme, co transportujeme, když sdělujeme. Říkáme, že informaci, ale ve skutečnosti jen ten (přírodou zapečetěný) kontejner - jazykové konstrukty.

### Informace a jazyk

Je třeba zdůvodnit, proč informace jako abstraktní entita (lidský výmysl) vyžaduje kontejner – jazyk. Důvody jsou dva.

První z nich je princip lidské komunikace, kterým člověka obdařila příroda, neboť jazyk je v ní zásadní součástí. V tomto případě jazykové konstrukty - formy (slova, věty) slouží jako pointery (ukazatelé) do vnitropsychického kognitivního modelu příjemce zprávy, umožňující mu přiřadit přijatému jazykovému konstruktu - formě (slovu, větě) informaci, kterou považuje za nejvhodnější. Toto přiřazení se nazývá konotace a znamená, že příjemce zprávy jazykové formě porozuměl, přiřadil ji význam. (toto je jen část potřebná pro vysvětlení funkce jazyka, celý princip lidské komunikace viz níže: Přenos informace - komunikace)

Druhým důvodem je, že archivaci (pamatování), šíření i zpracování informace nelze provést jinak, než využitím procesů reálného (materiálního) světa. Má-li se v reálném světě něco dít, musejí probíhat interakce. Znamená to, že informaci, která je abstraktní entitou (není aktérem), je třeba včlenit do reálního světa interakcí, učinit ji aktérem v něm. Lze to pouze prostřednictvím jazyka (informace jako abstraktní entita je neuchopitelná), který je nositelem informace výše popsaným způsobem (tedy tak, že jeho konstrukty slouží jako pointery). Proto všechny výše zmíněné operace s informací, jsou ve skutečnosti operacemi s kontejnerem – jazykem. Jazyk má vzhledem k informaci funkci prostředníka, který jí umožňuje (propůjčuje ji své vlastnosti) vstoupit do jiného prostředí, tedy z lidské psýchy do vnějšího prostředí, do reálného světa interakcí. Takovému prostředníkovi se někdy říká vehikulum. Takto označuje vnější sdělovací jazyk např. sémiotik Charles William Morris. Jazyk materializací se dostávající do světa interakcí, může být i vykonavatelem příkazu – informace (např. vyvolá pohyb ramena robota), aspoň tak to někdy chceme vidět, přestože fyzika to vidí jako řetěz interakcí.

Tak i Shannonova entropie se týká jazyka (i když v tomto případě na jeho abstraktní úrovni), nikoli informace, a je mírou neurčitosti výskytu jazykových konstruktů ve zprávě. Jaké informace ony jazykové konstrukty vyvolávají v psýše příjemce zprávy, je v tomto případě mimo hranice diskursu. Je zde vhodné poznamenat, že někteří autoři mylně tvrdí, že Shannon ke své entropii došel z myšlenky stavící na tom, že některá informace je pro příjemce překvapivější či důležitější než jiná, a tak je lze kvantitativně ohodnotit. Avšak příjemce zprávy nelze vyzpovídat takovým způsobem, aby získané výsledky bylo možno použít pro přestup (použití) do exaktního světa (matematiky), ve kterém Shannon formuloval svoji entropii. Tento problém přenosu dat z lidské psýchy do exaktního světa je blíže popsán na fuzzy logika. Shannon se dostal tak blízko k entitě informace, jak to umožňuje exaktní věda. Tuto skutečnost poněkud zastírají jednoduché experimenty, mířící k Shannonově entropii, kdy zdrojem informace jsou např. hody hrací kostkou (jejím modelem je systém s diskrétními stavy, a tak patří do exaktního světa viz exaktní), které generují jazykové konstrukty (jména-označení stěn kostky), a na jejich základě se generuje pravděpodobnostní rozložení, ovšem oněch jazykových konstruktů. Tak se Shannonova entropie týká jazyka.

Je vidět jistá výjimečnost pojmu informace, neboť v podstatě, i to že informace existuje v lidské psýše, je lidská představa, ve skutečnosti je to výsledek biochemických a elektrochemických interakcí probíhajících v lidském mozku zajišťujících pamatování, sdělování i zpracování toho, čemu říkáme informace. Informace je tedy skutečně jen jiné vidění reálného světa, než vidění interakcí, jiná interpretace. Je lhostejné, jedná-li se o dění v lidském mozku či vně, v jiné části reálného světa. Je pro nás vžité, přijatelné a užitečné, že v mozku pamatujeme i zpracováváme informaci, tedy myslíme. Je tak např. možno studovat zákonitosti myšlení. Informace je pro člověka důležitý uchopovací nástroj – pojem.

### Informace a uspořádanost

> Informace a uspořádanost je téma, se kterým se lze občas setkat v literatuře. Vše potřebné k tomuto tématu bylo řečeno v předchozích odstavcích, zde tedy již jen souhrn.

Mezi uspořádaností (organizovaností, strukturou, řádem) a informací je dvoustranný vztah.

První je, že existuje struktura (jsme schopni ji rozpoznat), kterou umíme interpretovat (přiřadit význam), a tak získat informaci. V tomto případě struktura slouží jako jazyk, např. dendrologický řez, geologické vrstvy odkryté při těžbě kamene či písku, viditelné ve vzniklé stěně, rentgenový snímek lidského orgánu, např. plic, kde odborník dovede rozpoznat zdravou strukturu a strukturu napadenou infekcí, řád hledaný v elektromagnetickém záření zachyceném radioteleskopem, tištěný či v kameni vytesaný text.

Druhý je, kdy na základě informace (předpisu, projektu), má být vytvořena nějaká uspořádanost, struktura či řád v reálném světě, a tak se tam má provést požadovaná změna. To, jak už bylo výše řečeno (v odst. Informace a jazyk), znamená, že musíme zajistit takové působení interakcí v reálném světě, aby projektované dílo vzniklo. Takových příkladů je mnoho, tváření a obrábění kovů dle výkresové dokumentace, stavba domů, vyšívání vzorů látek dle zadaného předpisu, lisování gramofonových desek, ale i automatické řízení, kde asi nejznámějším je Wattův regulátor otáček. V posledním příkladu je řádem to, že otáčky parního stroje mají požadovanou (obsluha ji nastavuje) hodnotu, která se téměř nemění se zatížením stroje, či s momentálním výkonem kotle (tlakem páry) viz Zpětná vazba.

Ještě je třeba říci, že občas se v literatuře objevuje myšlenka spojovat definici informace s pojmem uspořádanosti či organizace. V pramenu je názorný příklad, že stavět definici pojmu informace na pojmu uspořádanosti či organizace je chybné, neboť pojem uspořádanosti není objektivně definovatelný.

## Informační zdroje

Informační zdroj / informační pramen (information source, information resource) je prostředek společenské komunikace tvořený množinou informací a sloužící k jejich fixaci (záznamu) a/nebo přenosu v čase a prostoru. Je to systém, který je nositelem, zprostředkovatelem nebo šiřitelem informací (knihovna, archiv, počítačová databáze, CD-ROM, databázové centrum, informační středisko, televize, rozhlas, vlastní paměť, osobní informační systém, jiné osoby, jednotlivé dokumenty...)

Česká Terminologická databáza z oblasti knihovníctví a informační a vědy definuje informační zdroj jako objekt, který obsahuje dostupné informace odpovídající informačním potřebám uživatele. Informační zdroj může být tištěný, zvukový, obrazový nebo elektronický.

Informační kanál je komunikační cesta, popř. médium umožňující přenos informace (dat) od informačního zdroje k příjemci informací (např. dokument, vzduch, optické vlákno).

### Dělení informačních zdrojů

**Podle nosiče:**
- **Tištené zdroje**
- **Elektronické zdroje**
- **Mikrografické dokumenty** (mikrofilmy, mikrofiše - pro archivní účely)

**Podle původnosti obsahu:**
- **primární informační prameny** (přináší vlastní, většinou i původní, informace nebo data)
- **sekundární informační prameny** (informují o existenci primárních informačních pramenů)
- **terciální informační prameny** (informují o existenci sekundárních informačních pramenů)

#### Tištěné informační zdroje

- **Písemné dokumenty**
  - Monografie
  - Učebnice
  - Skripta
  - Příručky
  - Sborníky
  - Vzácné knihy a rukopisy
  - Archivní materiály
- **Periodické dokumenty**
  - Noviny
  - Časopisy
  - Periodické sborníky
  - Ročenky
- **Speciální dokumenty**
    - Patentové dokumenty
    - Normatívní dokumenty
    - Firemní literatúra
    - Vědecko-kvalifikační práce
    - Materiály z konferencí
    - Výzkumná správa
    - Legislatívní dokumenty
    - Separáty

### Elektronické informační zdroje

> Elektronické informační zdroje (dále jen EIZ). EIZ jsou informační zdroje, které jsou uchovávány v elektronické podobě a jsou dostupné v prostředí počítačových sítí nebo prostřednictvím jiných technologií distribuce digitálních dat.

#### Dělení EIZ

**EIZ podle stupně zpracování informací:**
- Bibliografické - bibliografické informace o publikovaných časopiseckých článcích , konferenčních příspěvcích, knihách a pod.; Mohou být doplněny abstrakty, klíčovými slovy a pod.,
- Faktografické - textové, numerické nebo kombinované informace (statistická data, adresáře, katalogy, registry),
- Plnotextové - plné texty původních dokumentů, které umožňují vyhledávání podle textových řetězců.

**EIZ podle typu poskytovaných informací:**
- Primární - původní informace a data (faktografické databáze, plnotextové databáze a pod.),
- Sekundární - informační zdroje popisující primárně dokumenty (bibliografické databáze, knihovní katalogy apod..),
- Terciární - zdroje obsahující především informace o existenci sekundárních informačních zdrojů (databáze katalogů, webové adresáře a pod.).

**EIZ z hlediska technického zpřístupnění:**
- Přístup k EIZ offline (účastník není připojen přímo k síti - komunikace probíhá v dávkovém režimu)
- Přístup k EIZ online (účastník je připojen přímo k síti - komunikace probíhá přímo v reálném čase, interaktivně)

**EIZ z hlediska tematického a oborového dělení:**
- Zdroje zaměřené na konkrétní obor nebo multioborové

**EIZ z hlediska typu (technologie zpracování):**
- Online katalogy - katalog využíván při automatizovaném zpracování, kde se záznam dokumentu zobrazuje na obrazovce, lze v něm vyhledávat na základě více kritérií ( název, autor, MDT a pod.),
- Elektronický katalog (OPAC - online public access catalogue) - veřejně dostupný online katalog
- Databáze - množina strukturovaných dat, které tvoří celek z hlediska tematiky nebo druhu uložených záznamů,
- Internetový portál - soubor webových stránek, určený na zprostředkování přístupu k vybraným informačním zdrojům určitého tematického zaměření,
- Digitální knihovna - sbírka digitálních objektů různého druhu (textové, obrazové, zvukové, multmediálne) spolu s metodami na jejich zpřístupnění, získávání, výběr, organizaci, uchovávání; e-knihy, e-časopisy

#### Výhody a nevýhody elektronických informačních zdrojů

**Výhody:**
- Přinášejí aktuální informace,
- Jsou dostupné pro obrovský okruh uživatelů současně,
- Jsou přístupné ihned - 24 hodin denně, 7 dní v týdnu,
- Jejich využívání není vázáno na konkrétní místo, instituci, organizaci,
- Je propojené na různé jiné související zdroje, dokumenty,
- Poskytují možnost vyhledávat v metadatech, v plných textech, podle různorodých kritérií,
- Jsou personalizované (např. upozornění na novinky, zasílání nových dokumentů, definování tematických skupin pro uživatele ve svém profilu a pod.),
- Umožňují studovat (pracovat) s více zdroji, dokumenty najednou.

**Nevýhody:**
- Závislost na elektronického prostředí (PC, elektřina, internet),
- Absence záruky trvalého přístupu ke zdrojům,
- Přílišná závislost na producentovi (poskytovateli) dat - v případě licencovaných EIZ.
- Kvalita jejich obsahu či informací je často nejistá a přístup k hodnotným informacím je často omezený restrikcemi a vysokými poplatky,
- jejich využívání předpokládá jistou zručnost, čímž kladou nároky jak na uživatele, tak i na pracovníka knihovny,
- Málo přispívají k sociální interakci uživatelů (Janovská,2004).

## Číselné soustavy

> Číselná soustava je způsob reprezentace čísel. Podle způsobu určení hodnoty čísla z dané reprezentace rozlišujeme dva hlavní druhy číselných soustav: poziční číselné soustavy a nepoziční číselné soustavy. V praxi se však také používaly způsoby reprezentace používající postupy z obou těchto druhů. Dnes se obvykle používají soustavy poziční. Zápis čísla dané soustavy je posloupností symbolů, které se nazývají číslice.

### Poziční soustavy

> Poziční soustavy jsou charakterizovány tzv. základem neboli bází (anglicky *radix*, značí se *r*), což je obvykle kladné celé číslo definující maximální počet číslic, které jsou v dané soustavě k dispozici. Poziční soustavy (kromě jedničkové) se nazývají také polyadické, což značí vlastnost, že číslo v nich zapsané lze vyjádřit součtem mocnin základu dané soustavy vynásobených příslušnými platnými číslicemi.

**Mezi nejčastěji používané poziční číselné soustavy patří:**
- **dvojková** (binární, r=2) – přímá implementace v digitálních elektronických obvodech (použitím logických členů), čili interně ji používají všechny moderní počítače
- **osmičková** (oktální, oktalová, r=8)
- **desítková** (decimální, dekadická, r=10) – nejpoužívanější v běžném životě
- **dvanáctková** (r=12) – dnes málo používaná, ale dodnes z ní zbyly názvy prvních dvou řádů – tucet a veletucet
- **šestnáctková** (hexadecimální, r=16) – používá se v oblasti informatiky, pro číslice 10 až 15 se používají písmena A až F
- **šedesátková** (r=60) – používá se k měření času pro zlomky hodiny; číslice se obvykle zapisují desítkovou soustavou jako 00 až 59 a řády se oddělují dvojtečkou; staré názvy prvních dvou řádů jsou kopa a velekopa.

Každé číslo vyjádřené v poziční soustavě (kromě jedničkové) může mít část celočíselnou a část zlomkovou (např. u desítkové soustavy desetinnou část). Tyto části jsou odděleny znakem, nazývaným desetinnou čárkou (přestože obecně nejde o desetiny). V anglosaských zemích je místo desetinné čárky užívána desetinná tečka.

Existují i soustavy, které využívají odečítání. Příkladem budiž balancovaná trojková soustava, která obsahuje znaky s významem −1, 0, +1. Poziční zápis se vyhodnocuje podobně jako u běžné trojkové soustavy, ale tato soustava umožňuje přímo zapisovat záporná čísla a rozsah čísel o *n* znacích je ±((3<sup>n</sup> - 2) / 2). Tato soustava je vhodná pro obvody s třístavovou logikou.

### Nepoziční soustavy

Nejtypičtějším příkladem nepoziční číselné soustavy je jedničková. Jedná se o aditivní číselnou soustavu, kde přirozené číslo je vyjádřeno počtem znaků namísto jejich pozicí. Ač si to často neuvědomujeme, takovou soustavu běžně používáme při počítání na prstech nebo při čárkování.

Pokročilejší příklad tvoří římské číslice. Dnes se prakticky nepoužívají.
