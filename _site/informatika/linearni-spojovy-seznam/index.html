<!DOCTYPE html>
<html lang="en-US">
    <head>
        <meta charset="UTF-8">
        <meta http-equiv="X-UA-Compatible" content="IE=edge">
        <meta name="viewport" content="width=device-width, initial-scale=1">
        <link rel="icon" type="image/x-icon" href="/favicon.svg">

        <link rel="stylesheet" href="/assets/pico.css">
        <link rel="stylesheet" href="/assets/prism.css">
        <style>
            img:not([data-img-type="icon"]) {
                margin: auto;
                display: block;
            }
            li {
                margin-left: 1rem;
            }
        </style>
    </head>
    <body>
        <div class="container" style="padding-top: 1.5rem;">
            <header>
                <h1><a href="http://localhost:4000/">Maturita</a></h1>

                

                <p>Otázky k maturitě</p>
            </header>

            <hr style="margin: 2rem 0;">

            
            <div style="display: inline-flex; gap: 2rem; flex-wrap: wrap;">
                <a class="outline" style="cursor: pointer;" onclick="window.history.back()">
                    <img src="/assets/arrow-left.svg" alt="Zpět" style="width: 1.5rem; height: 1.5rem;">
                </a>
                <div id="breadcrumbs">
    
    <a href="/">Domů</a>
    
        
            / <a href="/informatika/">Informatika</a>
        
    
        
            / Lineární spojový seznam
        
    
</div>
            </div>
            <hr style="margin: 2rem 0;">
            


            <h1>Lineární spojový seznam</h1>

            <section>

            <p>Seznam (list), do kterého lze na rozdíl od pole přidávat prvky nebo z
něj prvky mazat, můžeme implementovat pomocí obyčejného pole, ve kterém
jednoduše jen necháme dostatek volného místa.</p>

<p>Druhou možností vytvoření seznamu s proměnným počtem prvků jsou tzv.
spojové seznamy. Ty již s polem vůbec nepracují a jsou založené na
odlišném principu. Jednotlivé prvky v listu jsou v paměti různě
rozházené (již tedy nejsou uložené za sebou) a po sobě jdoucí prvky na
sebe odkazují. Můžeme si to představit jako takový řetězec, kdy 1. prvek
ukazuje na druhý, druhý na třetí a tak dále.</p>

<p><img src="/assets/lss-1.png" alt="LSS 1" /></p>

<p>Takovému spojovému seznamu se říká jednosměrný (Singly Linked List).
Pokud nemáme nějaký vážný důvod šetřit pamětí, obvykle na sebe 2 po
sobě jdoucí prvky ukazují navzájem (tedy i 2. na první a tak dále).
Hovoříme o obousměrném spojovém seznamu (Doubly Linked List). Ten by v
našem případě vypadal nějak takto:</p>

<p><img src="/assets/lss-2.png" alt="LSS 2" /></p>

<p>U spojových seznamů jsme přišli o možnost rychle přistoupit k prvku
podle jeho indexu a to kvůli tomu, že prvky již nejsou v paměti za sebou.
Neexistuje způsob, jak efektivně přeskočit rovnou např. na 100. prvek a
přečíst jeho hodnotu. Když chceme k 100. prvku přistoupit, musíme z
prvního prvku na druhý, z druhého na třetí a tak dále až do stovky.
Časová složitost čtení a zápisu na index tedy záleží na počtu
prvků v listu.</p>

<p>Někdy však nepotřebujeme prvky indexovat a v tu chvíli se tato kolekce
stává velmi výhodnou. Již na začátku jsme si řekli, že s polem vůbec
nepracujeme. Již nejsme nijak omezeni délkou seznamu a položky můžeme za
běhu programu přidávat a mazat tak dlouho, dokud nám bude stačit paměť.
Poměrně dobře můžeme i mazat prvky uprostřed seznamu nebo vkládat nové
prvky mezi existující. U pole bylo vložení prvku možné pouze tak, že jsme
všechny prvky napravo posunuli a vytvořili tak místo pro nový prvek. To nás
stálo nemalý výpočetní čas, který byl závislý na počtu prvků.
Ve spojovém seznamu nový prvek pouze naodkazujeme mezi 2 existující,
ostatních prvků se změna nedotkne.</p>

<p>Máme tedy efektivní vkládání a mazání prvků na úkor
neefektivního přístupu na indexy. Tak už to u datových struktur a
algoritmů bývá, něco za něco</p>

<p>Vidíme, že spojový seznam a seznam přes pole se velmi liší. Pokud
budeme často přistupovat k prvkům pomocí indexu, byl by spojový seznam
katastrofou. Pokud budeme naopak prvky často vkládat nebo mazat uprostřed
kolekce, spojový seznam si s tím hravě poradí a list s polem by byl
extrémně pomalý.</p>

<table>
  <thead>
    <tr>
      <th style="text-align: right">Operace</th>
      <th>Složitost</th>
    </tr>
  </thead>
  <tbody>
    <tr>
      <td style="text-align: right">Najdi prvek</td>
      <td>O(n)</td>
    </tr>
    <tr>
      <td style="text-align: right">Přidej prvek na začátek</td>
      <td>O(1)</td>
    </tr>
    <tr>
      <td style="text-align: right">Přidej prvek na konec</td>
      <td>O(1)*</td>
    </tr>
    <tr>
      <td style="text-align: right">Přidej prvek někam</td>
      <td>O(n)</td>
    </tr>
    <tr>
      <td style="text-align: right">Smaž prvek</td>
      <td>O(n)</td>
    </tr>
    <tr>
      <td style="text-align: right">Smaž začátek</td>
      <td>O(1)</td>
    </tr>
    <tr>
      <td style="text-align: right">Najdi následníka</td>
      <td>O(n)</td>
    </tr>
    <tr>
      <td style="text-align: right">Najdi předka</td>
      <td>nemožné**</td>
    </tr>
  </tbody>
</table>

<p>*Pokud si držíme informaci o tom, kde je konec, jinak O(n).</p>

<p>**Samozřejmě nic nebrání tomu, abyste si do této struktury přidali další pointer na svého předka. Tím pádem z jednoduchého seznamu uděláte obousměrný a množina operací se ještě zvýší, např. “najdi předka”.</p>

<h3 id="nebezpečí">Nebezpečí</h3>

<p>Má to ale háček, pointery samostatné. Jsou vynikajícím nástrojem pro
programátora, ale jsou natolik silné, že můžou natropit pořádnou paseku.
Asi jako byste si chtěli krájet chleba motorovou pilou. V moderních jazycích
jako např. Java proto pointery nejsou, jsou tu pouze tzv.
reference. Reference je něco jako pointer, ale vy s tím pointerem nemůžete
přímo pracovat a tím způsobit např. poškození jiné části
paměti. Více o pointerech se dozvíme v seriálu Principy fungování počítačů.</p>

<p>Spojový seznam se často používá pro implementaci datových struktur
fronty a zásobníku.</p>

<p>V další lekci, Fronta a zásobník, si ukážeme, jak fungují datové struktury fronta
a zásobník, k čemu se v praxi používají, a jaké časové složitosti
mají jejich operace.</p>


            

            </section>

            <hr style="margin: 2rem 0;">

            <footer>
                
                <p>Projekt spravuje <a target="_blank" href="https://github.com/hex2w">Petr Kolonicz</a></p>
                
            </footer>
        </div>

        <script src="/assets/prism.js"></script>
    </body>
</html>
