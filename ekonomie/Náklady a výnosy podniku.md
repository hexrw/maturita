---
layout: default
title: Náklady a výnosy podniku
permalink: /ekonomie/naklady-a-vynosy-podniku/
---

## Základní pojmy

### Výnos

> Peněžní částka, kterou podnik získal ze všech svých aktivit za určité účetní období, bez ohledu na to, zda v tomto období došlo k jejich skutečné úhradě.

- Peněžní ekvivalent prodaných výkonů podniku (výrobků, zboží, služeb).
- Výnos může být zároveň příjmem je-li prodávané zboží či služba zaplacena v hotovosti.
- V době vystavení faktury má firma výnos. Dokud není faktura zaplacena, jde stále jen o výnos a firma má pohledávku vůči svému odběrateli.

### Příjem

> Jakýkoliv přírůstek peněžních fondů (peněžních prostředků).

-  V momentě zaplacení faktury vznikají firmě příjmy - do té doby je to výnos.

### Náklad

> Peněžní částka, kterou podnik účelně vynaložil na získání výnosů - tj. použil je k provedení určitého výkonu (spotřeba výrobních faktorů vyjádřená v penězích).

- Pokud firma spotřebuje např. materiál a nezaplatí jej, jedná se o náklad, ale ne o výdaj, protože peníze na něj ještě nebyly z pokladny nebo BÚ vydány.

- **přímé (jednicové) náklady** – náklady, které souvisí s výrobou určitého druhu výrobku, dají se zjistit přímo na tento výrobek (př. přímý materiál, přímé mzdy)
- **nepřímé (režijní) náklady** – jsou společné pro více výkonů a nelze je přímo zjistit na jednotku výkonu (př. údržba, úklid, topení...)


### Výdaj

- **Výdaj** - jakýkoliv úbytek peněžních prostředků bez zřetele na účel jejich použití. (hotovost i BÚ).
- Např. zůstane-li zakoupený materiál na skladě a nedojde k jeho spotřebě, jedná se jen o výdaj (odešly peníze z firmy), ale ne o náklad.

### Hospodářský výsledek

> Rozdíl mezi výnosy a náklady - zisk, ztráta.

### Cash-flow

> Výkaz všech peněžních příjmů a výdajů, které za určité období protekly firmou.

## Členění nákladů a výnosů

### Druhové členění

- odpovídá na otázku, co bylo vynaloženo na hospodářskou činnost, tj. jaké druhy majetku, nakupovaných služeb, osobních nákladů atd.
- soustřeďování nákladů (a výnosů) do stejnorodých skupin spojených s činností jednotlivých výrobních faktorů
- slouží k zjištění celkových nákladů (a výnosů) firmy za určité období
- toto členění se používá ve finančním účetnictví

**Výhody**
- snadno a přesně zjistíme celkové náklady podniku

**Nevýhody**
- nelze zjistit výši nákladů na jeden výrobek (s výjimkou, kdy podnik vyrábí pouze jeden druh výrobku).

#### Náklady

- **Provozní činnost** (50x-55x náklady), **Provozní hospodářský výsledek**
    - Spotřebované nákupy (materiál, energie …)  
    - Služby (opravy a udržování, cestovné, přepravné …) 
    - Osobní náklady (mzdy, SZP)  
    - Daně a poplatky (silniční daň)  
    - Odpisy HIM a NIM  
    - Jiné provozní náklady Mimořádné náklady (manka a škody) 

- **Finanční činnost** (56x-57x náklady), **Finanční hospodářský výsledek**
    - Finanční náklady (úroky, bank. poplatky, pojistné)
    - Tvorba rezerv

#### Výnosy

- **Provozní činnost** (60x-65x výnosy), **Provozní hospodářský výsledek**
    - Tržby za vlastní výkony (výrobky a služby) a zboží
    - Aktivace (vnitropodnikové služby)
    - Jiné provozní výnosy (prodej majetku) Mimořádné výnosy (přebytky majetku, náhrady mank a škod)

- **Finanční činnost** (66x-67x výnosy), **Finanční hospodářský výsledek**
    - Finanční výnosy (přijaté dividendy, úroky, kurzové rozdíly)

#### Druhy hospodářských výsledků

- provozní HV + HV z finančních operací neboli (finanční HV) = hospodářský výsledek za běžnou činnost &rarr; tedy za účetní období
- HV za účetní období - daň z příjmů (dle sazby v %, 19% u PO) = HV po zdanění &rarr; disponibilní zisk

- Jedním z cílů podnikatele je produkovat zisk
    - HV = V – N
    - zisk (V &gt; N)
    - ztráta (V &lt; N)
- Základní provozní výnos představují tržby (T = P\*Q).
- Tržby mohou být z prodeje výrobků, služeb, DM, materiálu apod.
- Pro hospodaření je nutné vědět, jaké jsou předpoklady tvorby zisku.
- V této oblasti se využívá *analýza bodu zvratu*.

### Členění nákladů podle závislosti na změnách objemu výroby

- **Fixní náklady** (FC) se nemění v závislosti na objemu výroby, resp. mění se skokem při změnách výrobní kapacity nebo při rozsáhlé změně výrobního programu. Např. odpisy, nájemné. 
- **Variabilní náklady** (VC) se mění v závislosti na objemu výroby, např.: spotřeba materiálu, mzdy dělníků.
- **Celkové náklady** (TC) = VC + FC

**Náklady – členění - FC a VC**

<img alt="NAVP 1" src="/assets/navp-1.png" class="dark:invert">

## Zkratky

- **TC** – celkové náklady (total costs)
- **FC** – fixní náklady (fixed costs)
- **VC** – variabilní náklady (variable costs)
- **P** – price
- **Q** – quantity 
- **DHM** – dlouhodobý hmotný majetek

## Bod zvratu (Break Even Point)

- je takový objem výroby a prodeje, při které se tržby právě rovnají nákladům,
- to znamená, že zisk je rovný nule, 
- bod zvratu bývá někdy označen také jako mrtvý bod, kritický bod rentability, nulový bod, bod krytí nákladů. Někdy se používá zkratka BZ nebo BEP.

### Analýza

![NAVP 2](/assets/navp-2.png)

- **T** – tržby
- **N** – náklady
- **Q** – množství
- **CN** – celkové náklady (TC)
- **VN** – variabilní náklady (VC)
- **FN** – fixní náklady (FC)

- **T &gt; CN** je dosaženo zisku
- **T &lt; CN** je dosaženo ztráty
- **T = CN**
    - tržby jsou stejné jako celkové náklady, nevzniká zisk ani ztráta
    - Množství výroby, které se v tomto bodě vyrábí, se nazývá kritické množství výroby - bod zvratu.

- <a href="https://youtu.be/2r0wyLHUnCU" target="_blank">https://youtu.be/2r0wyLHUnCU)</a>
 
### Náklady podle podnikových funkcí

Úzce souvisí s organizační strukturou firmy. V praxi se sledují např. náklady na: 

- **pořízení materiálu **(N na poptávkové řízení, vystavení faktury, dopravu, přejímku materiálu) 
- **skladování** (N na správu skladu, spotřebu energií, manipulaci s materiálem, pojištění, úroky) 
- **výrobu** (spotřeba materiálu, N na čištění strojů, vydání výrobního příkazu, kontrolu jakosti) 
- **správu** (mzdové N THP, poštovné, odpisy správních budov, odpisy výpočetní techniky) 
- **odbyt** (mzdové N skladníků, N na obaly, manipulaci s hotovými výrobky, reklamu, skladování hotových výrobků).

### Kalkulační náklady

- Kalkulace je stanovení (předem) nebo zjištění (následně) nákladů nebo ceny na kalkulační jednici.
- Za kalkulační jednici se považuje výkon, který musí být přesně objemově i obsahově vymezen (např. 1 t pečiva, 1 pár bot, 1 m látky…)
- Kalkulované množství: určitý počet kalkulačních jednic, pro které se stanovují nebo zjišťují celkové náklady (většinou výroby, služby za určité období)
- Kalkulace se z hlediska času dělí na:
    - **předběžnou** - jsou zde uvedeny předpokládané náklady na kalkulační jednici, sestavuje se před zahájením výroby (resp.na začátku určitého období)
    - **výslednou** - sestavuje se po provedení výkonu, obsahuje skutečné náklady na kalkulační jednici
        - údaje čerpá z účetnictví
        - její smysl spočívá v porovnání nákladů skutečných s předem stanovenými

#### Všeobecný kalkulační vzorec

![NAVP 3](/assets/navp-3.png)

----------------

**Zdroje**

- KISLINGEROVÁ, Eva et al. Manažerské finance. 3. vyd. Praha: C. H. Beck, 2010, 811 s. ISBN 978-80-7400-194-9. 
- SCHOLLEOVÁ, Hana. Ekonomické a finanční řízení pro neekonomy. 2., aktualiz. a rozš. vyd. Praha: Grada, 2012, 268 s. ISBN 978-80-247-4004-1. 