---
layout: default
title: Dlouhodobý majetek podniku
permalink: /ekonomie/dlouhodoby-majetek-podniku/
---

> Je to majetek dlouhodobé povahy, který podnik potřebuje k provozování své činnosti nebo k finančním investicím.

- Zařazení majetku do DM má pro firmu zásadní  význam, protože významně ovlivňuje výše daní.
- Tvoří majetek podniku spolu s majetkem oběžným. 
- Slouží především k tomu, aby bylo kde a na čem vyrábět.
- Nemění svoji podobu, pouze se opotřebovává.

### Hmotný dlouhodobý majetek

- Budovy, haly, stavby
- Pozemky – bez ohledu na pořizovací cenu.
- Umělecká díla
- Sbírky a předměty z drahých kovů – bez ohledu na pořizovací cenu.
- Movité věci, jejichž pořizovací cena je vyšší než  40 000 Kč. (do roku 2020)
    - Pozor změna k 1.1.2021 vyšší než 80.000 Kč - doba použitelnosti delší než jeden rok, např. stroje a zařízení.
- Pěstitelské celky trvalých porostů s dobou plodnosti delší než 3 roky, např. sad.
- Základní stádo a tažná zvířata, např. plemenný býk.
- Otvírky nových lomů, pískoven a hlinišť, technické rekultivace, např. systém odvodnění pozemku.

> V praxi (§26 ZDP) Zákon č. 586/1992 Sb., o daních z příjmů - Movité věci s hodnotou nepřekračující 80 000 Kč pořízené od 1. 1. 2021 nejsou pro účely ZDP považovány za hmotný majetek a daňově se tedy neodepisují. V souladu s interní účetní směrnicí se bude jednat buď o drobný majetek, kde daňovým nákladem jsou pak jeho účetní odpisy nebo se může účtovat jako jednorázový výdaj při vydání majetku do spotřeby, pokud tím nebude výrazně narušena věcná a časová souvislost. Pokud jde o výdaje charakteru technického zhodnocení, tak pokud v úhrnu u jednotlivého majetku za zdaňovací období výdaje nepřekročí hranici 80 000 Kč (opět v souladu s účetní směrnicí), lze je uplatnit jako jednorázový výdaj.

### Nehmotný dlouhodobý majetek

- Jeho pořizovací cena je vyšší než 60 000 Kč a doba použitelnosti delší než 1 rok. (platí do roku 2020)
- Pozor změna k 1.1.2021 je výše pořízení zcela zrušena a kategorie DNM z pohledu ZDP přestala existovat.
- Majetek dlouhodobé povahy
- Nemá zpravidla materiální podstatu.
- odpisuje se rovnoměrně bez přerušení.
    - Audiovizuální dílo - 18 měsíců
    - Software a nehmotné výsledky výzkumu a vývoje - 36 měsíců
    - Zřizovací výdaje - 60 měsíců
    - Ostatní nehmotný majetek - 72 měsíců


#### V praxi Zákon o účetnictví č. 563/1991 Sb.

> Tato kategorie od 1. 1. 2021 přestala v zákoně o dani z příjmu existovat. Definice i specifická pravidla odpisování byly zcela vypuštěny. Dlouhodobý nehmotný majetek však jako kategorie dlouhodobě využitelného a tedy odpisovaného aktiva stále existuje v účetnictví. Přitom o výši pořizovací ceny pro zařazení a odpisování dlouhodobého nehmotného majetku rozhoduje nadále výhradně účetní jednotka. Účetnictví má zobrazit věrný a poctivý obraz jeho předmětu, proto je nutno se u dlouhodobého nehmotného majetku zamyslet nad nastavením hranice pro vstupní cenu a také délku jeho odpisování. Pro různé druhy nehmotných aktiv je možné výši pořizovací ceny i dobu odpisování stanovit rozdílně. Pokud v účetnictví bude dlouhodobý nehmotný majetek do majetku zařazen a odpisován, pak účetní a daňové odpisy jsou shodné. Jednou z možností je zvolit hranici pro zařazení ve výši 80 000 Kč shodně jako u hmotného majetku.

#### Členění

##### Nehmotné výsledky

- Výzkumné a odborné činnosti (receptury, technologické postupy, projekty). 
- Jsou buď nakoupeny nebo vytvořeny pro opakovatelný prodej.

##### Ocenitelná práva 

- know-how – výrobně technické poznatky
- licence, patenty, autorská práva
- vydavatelská práva

##### Goodwill

- síla značky, úroveň, značka, pověst 
- neúčtuje se

##### Zřizovací výdaje 

- poplatky související se zakládáním
- např. soudní a jiné poplatky
- náklady na pracovní cesty  zakladatelů
- odměny se zprostředkováním, mzdy atd.
- Jako zřizovací výdaje se účtují tyto náklady tehdy, přesáhnou-li částku, kterou si stanoví účetní jednotka jako minimální vstupní cenu pro DNM v účetní směrnici.

### Finanční dlouhodobý majetek

- Je to majetek, který podnikatel nepotřebuje ke své provozní činnosti (nepoužívá jej k výrobě).
- Tento majetek je určen k dalšímu zhodnocení a získávání kapitálu.
- Nakupuje se, aby přinesl další finanční výnos v podobě dividend, úroků, nebo proto, aby se výhodně prodal.

- dlouhodobé cenné papíry (akcie, obligace jiných podniků, dluhopisy) 
- obchodní podíl
- půjčky jiným podnikům s splatností delší než jeden rok
- termínované vklady s dobou delší než jeden rok

### Drobný dlouhodobý majetek

- Doba použitelnosti více než 1 rok, pořizovací cena méně než 80 000 Kč. 
- Například: tabule, lavice, kopírka, počítač atd. 
- Podnik se sám rozhodne, zda takový majetek zařadí do oběžného majetku nebo do dlouhodobého majetku.
- Drobný dlouhodobý majetek je náročnější na evidenci.

### Pořízení dlouhodobého majetku

**U pořizování staveb musí být navíc:**
- Stavební povolení a projektová dokumentace, která se skládá z projektu a rozpočtu staveb.
- Dále musí být provedeny průzkumy základových půd z důvodu obsahu radonu.

### Ocenění dlouhodobého majetku

**Dlouhodobý majetek se v souladu se zákonem oceňuje:**
- pořizovací cenou
- reprodukční pořizovací cenou 
- vlastními náklady

### Zdroje financování dlouhodobého majetku

#### Vlastní zdroje

1. vklady
2. zisk
3. odpisy
4. výnosy z vyřazení DM

##### Daňové odpisy

- Mají silnou finanční funkci.
- Snižují daňovou povinnost a zůstávají ve firmě.
- V podstatě jde poměrně o stabilní a jediný nezdaněný zdroj podniku, který slouží k postupnému shromažďování vlastních zdrojů, nutných pro pořizování nových investic.

#### Cizí zdroje

- **Úvěr**
    - Bankovní úvěry, nebankovní úvěry, ale i úvěry od soukromých podnikatelů a investorů.
- **Koupě na splátky**
    - Umožní platit postupně.
- **Finanční leasing**
    - Řeší situaci nedostupnosti potřebného souhrnu peněžních prostředků.
- **Leasing**
- **Finanční ‒ dlouhodobý**
    - Finanční pronájem s následnou koupí hmotného majetku.
    - Sepisuje se leasingová smlouva.
- **Operativní ‒ krátkodobý**
	- Jde o krátkodobý pronájem, kde DM pronajímáme na dobu určitou, po uplynutí doby se vrátí leasingové společnosti, např. jeřáb.

#### Další metody financování

- **Faktoring**
    - Finanční služba, spočívající v odkupu krátkodobých pohledávek. 
    - Z praktického hlediska se jedná o určitý druh překlenovacího úvěru.
- **Forfaiting**
    - Jedná se o odkup v budoucnu splatných středně a dlouhodobých pohledávek z dodavatelských úvěrů.
    - Je jednou z forem financování tuzemského a mezinárodního obchodu. 
- **Franchizing**
    - Je marketingový systém distribuce zboží, služeb nebo technologie, který je založen na těsné a nepřetržité spolupráci mezi právně a finančně samostatnými a nezávislými stranami.

### Evidence dlouhodobého majetku

- Pro každý DM podnik musí vystavit **inventární kartu**, kde se zaznamenávají údaje od pořízení, odpisy až po vyřazení.
- při pořízení DM navíc vypisujeme 
    - zápis o pořízení DM
- při vyřazení pak 
    - zápis o vyřazení DM
- Karta dlouhodobého majetku obsahuje:
    - Název
    - Datum zařazení
    - Vstupní cena
    - Způsob odpisování
    - Odpisovou skupinu
    - Datum a způsob vyřazení
    - Jedenkrát za rok se provádí inventura, kontrola

### Vyřazení dlouhodobého majetku
	
- **Likvidace**
- **Demolice**
- **Prodej**
- **Darování**
- **Převzetí do osobního užívání**

### Opotřebení dlouhodobého majetku

- Podstatná část hmotného i nehmotného dlouhodobého  majetku se postupně opotřebovává, 
po určité době musíme tento majetek vyřadit. 
- Pořizování, případně nahrazovaní opotřebovaného dlouhodobého majetku nazýváme reprodukcí dlouhodobého majetku.
- Hodnota opotřebení dlouhodobého majetku postupně přechází do ceny výrobků a služeb.

**Opotřebení dělíme na**:
- **Fyzické**
	- výrobní nebo jinou činností
	- přírodními vlivy (koroze apod.)
- **Morální**
	- technický rozvoj vytváří dokonalejší DM vlivem růstu produktivity lze vyrobit levněji

### Odpisy

> Odpis je částka, která vyjadřuje opotřebení majetku za určité období.

> Odepisování je metoda, jak rozložit pořizovací cenu majetku jako náklad do více období.

- Pořízení majetku tedy neovlivní výsledek hospodaření firmy hned, ale poměrně po celou dobu životnosti majetku.
- Protože odpis představuje snížení ekonomického prospěchu (ve formě poklesu aktiv), jedná se o náklad
- Odpisy dlouhodobého majetku se zaokrouhlují vždy na celé Kč nahoru.
    - Tzn. že i kdyby výše odpisu byla 7 500,01 Kč, odpis se zaokrouhlí na 7 501 Kč. 

**Doba odpisu:**

- **Doba odpisu** je doba, po kterou je dlouhodobý majetek odpisován.

| Odpisová skupina | Doba odpisu | Příklady                                                     |
|------------------|-------------|--------------------------------------------------------------|
| 1                | 3 roky      | ruční mechanizované nářadí a nástroje                        |
| 2                | 5 let       | motorová vozidla, většina strojního zařízení                 |
| 3                | 10 let      | trezory, kovové konstrukce, lokomotivy                       |
| 4                | 15 let      | budovy ze dřeva a plastů                                     |
| 5                | 20 let      | budovy, dálnice, silnice, nádrže                             |
| 6                | 25 let      | budovy administrativní, obchodní domy, muzea, komplexy budov |

**Sazby pro rovnoměrné odepisování:**

| Odpisová skupina | V 1. roce odpisování | V dalších letech odpisování | Pro zvýšenou vstupní cenu |
|------------------|----------------------|-----------------------------|---------------------------|
| 1                | 20%                  | 40%                         | 33%                       |
| 2                | 11%                  | 22.25%                      | 20%                       |
| 3                | 5.5 %                | 10.5%                       | 10%                       |
| 4                | 2.15%                | 5.15%                       | 5%                        |
| 5                | 1.4%                 | 3.4%                        | 3.4%                      |
| 6                | 1.02%                | 2.02%                       | 2%                        |

**Koeficienty pro zrychlené odepisování:**

| Odpisová skupina | V 1. roce odpisování | V dalších letech odpisování | Pro zvýšenou vstupní cenu |
|------------------|----------------------|-----------------------------|---------------------------|
| 1                | 3%                   | 4%                          | 3%                        |
| 2                | 5%                   | 6%                          | 5%                        |
| 3                | 10%                  | 11%                         | 10%                       |
| 4                | 20%                  | 21%                         | 20%                       |
| 5                | 30%                  | 31%                         | 30%                       |
| 6                | 50%                  | 51%                         | 50%                       |

#### Dvojí odpisy

- **Účetní odpisy**
	- Podnik si je stanovuje sám.
	- Vyjadřují skutečnou míru opotřebení.
	- Podnik stanoví podle míry opotřebení na každý dlouhodobý majetek odpovídající odpisovou sazbu v procentech.

#### Daňové odpisy

> Jsou dány zákonem č. 586/1992 Sb., o dani z příjmů, a slouží ke stanovení daně z příjmů.

- **Odpisy provádí** - vlastník či osoba oprávněná hospodařit s majetkem státu.
- **Dlouhodobý majetek** - je rozdělen do 6 odpisových skupin, podle doby předpokládané odpisování.
- Metody daňového odpisování
- Metoda rovnoměrného odpisování
- Metoda zrychleného odpisování

- Výpočet daňových odpisů musí podnik převzít ze zákona o daních z příjmů. 
- To z toho důvodu, aby svým vlastním výpočtem odpisů spekulativně nesnižoval základ pro výpočet daně z příjmů.
- jsou uznatelným nákladem, který snižuje daňovou povinnost a současně nesnižuje peněžní prostředky ve firmě
- V ceně každého prodaného kusu jsou vždy odpisy započítány.
- Účetní i daňové odpisy hmotného a nehmotného majetku provádíme ze vstupní ceny. 

#### Vstupní cena

##### Pořizovací cena

- zahrnuje kupní cenu plus náklady spojené s pořízením, např. náklady na přepravu, montáž, clo, cenu projektové dokumentace, průzkumných prací…
- **Vlastní náklady**
    - při pořízení majetku ve vlastní režii, čili podnik si dlouhodobý majetek vyrobí sám
- **Reprodukční pořizovací cena**
    - odpovídá dnešní hodnotě na základě posudku soudního znalce.

##### Zůstatková cena

- Při výpočtech odpisů (zejména odpisů daňových) potřebujeme znát cenu zůstatkovou.
	- Je to rozdíl mezi vstupní cenou daného dlouhodobého majetku a celkovou výší odpisů tohoto majetku. 
- Souhrn odpisů za celou dobu odpisování se nazývá **oprávky**. 
    - Platí: vstupní cena – oprávky = zůstatková cena
- **Zvýšená vstupní cena**
    - vstupní cena zvýšená o technické zhodnocení provedené vlastníkem.
    - Technickým  zhodnocením se rozumí výdaje na dokončení
        - nadstavby
		- přístavby
		- rekonstrukce
		- modernizace hmotného majetku
- Pokud je technické zhodnocení dokončeno nejpozději v prvém roce odpisování, tak se stává součástí vstupní ceny.
- Zvýšená vstupní cena je tedy součet vstupní ceny a technického zhodnocení dokončeného po prvém roce odpisování.

#### Odpisy ze vstupní ceny

Roční odpisy = vstupní cena / 100 * odpisová sazba

#### Lineární odpisy (rovnoměrné) 

- 1\. rok se odepisuje menší částka a další roky pak stejně vysoká.

**Postup výpočtu:**
- Laboratorní zařízení, které jsme zařadili do 2. odpisové skupiny, bude mít odpisovou sazbu v 1. roce odpisování 11 %, v dalších letech odpisování
22,25 %.

**Řešení:**
    - Výše odpisu v 1. roce - 11/100 x 120 000 Kč = 13 200 Kč.
    - Odpis ve 2.–5. roce je stejný (rovnoměrný) - 22,25/100 x 120 000 Kč = 26 700 Kč x 4 = 106 800 Kč

#### Degresivní odpisy (zrychlené)

- V prvních letech se odepisují vyšší částky. 
- Každý rok je jiný odpis, má sestupnou tendenci.
- Tato metoda je vhodná u majetku s delší životností, čím je starší, tím jsou náklady na údržbu a opravy větší.
  
**Postup výpočtu:**
- 1\. rok = vstupní cena / k<sub>1</sub> = odpis
- další roky = 2x zůstatková cena / k<sub>n</sub> - n = odpis

- **k<sub>1</sub>** - koeficient pro danou odpisovou skupinu
- **k<sub>n</sub> - n** - koeficient v dalších letech odpisování
- **n** - počet let, během nichž byl již majetek odepisován

ŘEŠENÍ
Tabulka č. 3 ‒ koeficienty pro zrychlené odepisování

