---
layout: default
title: Národní hospodářství
permalink: /ekonomie/narodni-hospodarstvi/
---

- národní hospodářství každého státu je velmi složitý celek
- národní hospodářství můžeme chápat jako **souhrn hospodářských činností na určitém státním území**, kterých se účastní ekonomické subjekty
- základní funkcí národního hospodářství je **uspokojování potřeb společnosti**
- k tomu je potřeba vyprodukovat velké množství užitných hodnot (zboží a služeb)


## Odvětví národního hospodářství

Národní hospodářství členíme do:
- jednotlivých odvětví
- hospodářských sektorů

Mezi odvětví národního hospodářství zahrnujeme např.:
- průmysl
- zemědělství
- lesnictví
- stavebnictví
- dopravu a spoje
- obchod
- cestovní ruch
- peněžnictví a pojišťovnictví
- zdravotnictví, školství, kulturu a další


## Sektory národního hospodářství

Národní hospodářství můžeme také rozčlenit do čtyř sektorů:
- primární
- sekundární
- terciární
- kvartérní

### Primární sektor

- má nejblíže k přírodním zdrojům
- zahrnuje prvovýrobu, tedy např.:
    - zemědělství
    - rybolov
    - lesní hospodářství
    - těžební průmysl
- čím vyšší je ekonomická úroveň země, tím je podíl primárního
sektoru na celkové produkci nižší


### Sekundární sektor

- zabývá se zpracováním toho, co primární sektor vyprodukuje
- zahrnuje např.:
    - zpracovatelský průmysl
    - stavebnictví
    - výrobu a rozvod elektřiny, plynu a vody
- jestliže se hospodářství rozvíjí, podíl tohoto sektoru na celkové produkci zpočátku roste
- jakmile stát dosáhne určitého stupně vývoje, začne podíl
tohoto sektoru klesat

### Terciární sektor

- uspokojuje potřeby na vyšším stupni rozvoje společnosti
- zahrnuje zejména oblast služeb:
    - obchod
    - doprava
    - pošty
    - telekomunikace
    - pohostinství a ubytování
    - peněžnictví a pojišťovnictví
    - školství
    - zdravotnictví
- čím vyšší je ekonomická úroveň země, tím vyšší je také podíl tohoto sektoru na celkové produkci státu (vyspělý stát má vyspělejší služby)
- v poslední době se tento sektor velmi rychle rozvíjí


### Kvartérní sektor

- zahrnuje vědu a výzkum
- někdy bývá věda a výzkum řazena do terciárního sektoru
- čím je stát vyspělejší, tím větší rozsah vědeckých a
výzkumných činností si může dovolit

## Hospodářský růst

- je proces, kterým se zvyšuje schopnost národního
hospodářství vyrábět statky a služby
- tento proces má dlouhodobou povahu
- hospodářský růst je chápán jako zvyšování množství statků
a služeb, které ekonomika vyrábí
- vyjadřuje se pomocí makroekonomických ukazatelů (reálný
HDP)
- hospodářský růst musíme porovnávat s vývojem počtu obyvatel
- pokud je přírůstek obyvatelstva vyšší, než je tempo
hospodářského růstu, může poklesnout životní úroveň
- růst reálného HDP obvykle znamená, že ekonomika vytváří
více statků a služeb na osobu
- velmi to souvisí se zvyšováním produktivity práce

## Ukazatele národního hospodářství

- Při hodnocení národního hospodářství musíme sledovat veličiny, které jsou základními cíli makroekonomické hospodářské
politiky,ty vyjadřujeme pomocí
- tzv. **magického čtyřúhelníku**

<p style="font-weight: 700; text-align: center;">Magický čtyřúhelník</p>

<img
    alt="Magický čtyřúhelník"
    src="/assets/nhsp-1.png"
    style="min-width: 35rem;"
/>

### HDP - Hrubý domácí produkt

- je souhrn statků a služeb vyjádřený v penězích, vytvořený za
určité období výrobními faktory na území státu, bez ohledu na
to, zda jsou vlastněny občany tohoto státu nebo cizinci
- Zahrnuje např. spotřebu domácností, investice soukromých
firem, vládní nákupy nebo čistý vývoz.
- Nejsou započítávány složky stínové ekonomiky (ekonomická
činnost porušující běžně užívané normy – korupce, daňové
úniky, …).

HDP rozlišujeme na:
- Skutečný HDP -skutečně dosažený HDP dané
ekonomiky,
- potencionální HDP - je ten, kterého by ekonomika
mohla dosáhnout při využití všech výrobních zdrojů

Lze jej měřit dle následujících metod:
- Výrobní metoda
- Důchodová metoda
- Výdajová metoda

#### Nominální a reálný HDP

Různé výrobky a služby vyjadřujeme v peněžních jednotkách a
ceny jsou faktorem, který může díky inflaci ukazatel HDP
zkreslovat.

Rozlišují se proto dvě kategorie hrubého domácího produktu
dle způsobu jeho ocenění:
- Nominální HDP – je ukazatel v běžných (skutečných) cenách
- Reálný HDP - je ukazatel ve srovnatelných (stálých) cenách (např. v cenách určitého výchozího, základního roku. Ukazatel je tedy očištěný od inflace. Zvýšení reálného HDP naznačuje skutečný nárůst fyzického objemu produktu během daného období.

### HNP – Hrubý národní produkt

- HNP - Je souhrn celkové peněžní hodnoty
statků a služeb, vytvořený za určité období
výrobními faktory ve vlastnictví občanů
příslušné země, bez ohledu na to, zda výroba
probíhala na území státu nebo v zahraničí
- (Např. veškerá produkce českých firem kdekoli
na světě.)


### Platební a obchodní bilance

- **Platební bilance** sleduje veškeré pohyby zboží, služeb a peněz mezi domácí ekonomikou a zahraničím. Skládá se z několika účtů (zásadní je běžný účet).
- **Obchodní bilance** vyjadřuje rozdíl mezi objemem vývozu a dovozu. Tento rozdíl označujeme jako **saldo**.
- **Saldo** může být:
    - **aktivní**, to znamená, že vývoz je vyšší než dovoz, nebo
    - **pasivní** – vývoz je nižší než dovoz.
- Při vyrovnaném saldu se vývoz rovná dovozu.

## Hospodářský cyklus

> = opakující se nesoulad mezi potenciálním produktem a skutečným produktem národního hospodářství

- ekonomické dění ve společnosti je trvalým pohybem, trvalou
změnou, stálým kolísáním
- hospodářství se tak vyvíjí cyklicky
- tato cykličnost se nedotýká jen národních ekonomik, ale často
zasahuje světovou ekonomiku jako celek
- cyklické kolísání skutečného produktu okolo potenciálního se
vyznačuje určitou pravidelností
- ve vývoji národního hospodářství se tak pravidelně střídají
čtyři fáze:
- recese
- dno
- expanze
- vrchol

<p style="font-weight: 700; text-align: center;">Graf hospodářského cyklu</p>

![NHSP 2](/assets/nhsp-2.png)

### Fáze hospodářského cyklu

#### Recese

- pokud **HDP klesá ve dvou po sobě následujících čtvrtletích**, ekonomika se nachází ve fázi recese
- pokud je recese velmi hluboká, bývá označována jako deprese
- recese se vyznačuje výrazným poklesem agregátní poptávky
- klesají nákupy spotřebních statků (zejména statků dlouhodobé spotřeby)
- prudce klesají investice do budov a zařízení
- firmy omezují výrobu, protože mají problémy s prodejem
- klesá reálný HDP
- v recesi dochází ke značným ztrátám
- klesají zisky firem a některé firmy krachují
- výrazně roste nezaměstnanost, označovaná jako cyklická nezaměstnanost
- lidé raději spoří a neutrácí, což krizi ještě prohlubuje

#### Dno

- této fázi se říká také sedlo nebo dolní bod obratu
- v určitém bodě se recese zastavuje a nastává vyrovnání agregátní nabídky a agregátní poptávky na nízké úrovni (poptávka nikdy neklesne na nulu, lidé musí z něčeho žít)
- dochází k oživení poptávky a nabídky
- firmy minimalizovaly náklady a ceny, a ty, které recesi přežily, se dostanou se svou nabídkou do souladu s poptávkou
- od tohoto bodu postupně nastupuje oživení ekonomiky, roste agregátní poptávka, postupně se zvyšuje zaměstnanost, ceny i zisky
- domácnostem rostou příjmy a mohou více utrácet
- ekonomika se dostává do fáze expanze

#### Expanze

- této fázi se říká také konjunktura
- nastává rozmach nabídky a poptávky
- domácnostem i firmám se daří
- rostou zisky i platy
- roste spotřeba statků a služeb
- stát dostává více daní a může tedy více investovat
- pro tuto fázi je typický růst investic, očekávají se vysoké zisky

#### Vrchol

- firmy ještě stále produkují vysokým tempem nové statky a
služby, strana poptávky už ovšem začíná zaostávat
- určitá zisková očekávání firem se přestávají naplňovat
- mnohé firmy nejsou schopny svou produkci prodat, odbyt
začíná váznout
- ekonomika postupně přechází do nové fáze recese

## Inflace

> = zvyšování cenové hladiny cen statků a služeb v průběhu časového období (peníze ztrácejí svou hodnotu)

- S vysokou mírou inflace jsou znehodnocovány úspory, zhoršuje se schopnost peněz plnit funkci míry hodnoty a uchovatele hodnoty.
- Opakem inflace je deflace – snižování cenové hladiny cen oproti minulému roku (musí vyjít záporné číslo u výpočtu míry inflace), tj. zvyšování hodnoty peněz
- **Dezinflace** - tj. zpomalení růstu cenové hladiny.
- **Stagflace** – spojení vysoké míry nezaměstnanosti a
vysoké míry inflace

### Formy inflace

- **Mírná** (plíživá) - Růst cenové hladiny do 10% ročně. Výrazně nenarušuje ekonomický život, negativní důsledky jsou minimální.
- **Pádivá** - Růst cenové hladiny o desítky procent ročně. Zhoršuje ekonomickou výkonnost země, způsobuje výrazné změny v přerozdělování důchodů. Je považována za příznak špatného ekonomického vývoje.
- **Hyperinflace** - Růst cenové hladiny v řádech stovek až tisíců procent ročně. Vyvolává závažnou dezorganizaci ekonomického života, peníze přestávají být schopny plnit své funkce, subjekty je přestávají využívat a nahrazují je jinými statky, které si udržují hodnotu v čase (drahé kovy, umělecká díla, …), nebo se vrací k barteru (směna zboží za zboží).

- Dále můžeme inflaci dělit na
    - **anticipovanou** (očekávanou) – nepoškozující ekonomiku
    - a **neanticipovanou** (neočekávanou)

### Inflační spirála

- Hospodářství je propojené.
- Zvyšují se ceny zboží, lidé chtějí vyšší mzdy. Ty jsou ale pro firmy nákladem a musí opět zvyšovat ceny.
- Tento koloběh se opakuje, ale pokaždé na vyšší cenové úrovni – pohybujeme se po cenové inflační spirále.

### Příčiny inflace

- Nedokonalá konkurence - monopoly vyrábí
větší objem produkce za vyšší ceny.
- Odbory prosazují zvýšení mezd – pokud
odbory prosadí vyšší mzdy, odrazí se to ve
zvýšení celkových nákladů, firmy zvýšení
zahrnou do cen.
- Politické události – mohou vyvolat např. zdražení dovážených surovin a energetických zdrojů

### Důsledky inflace

- **Sociální dopady** – inflaci pociťují výrazněji sociálně slabší příjmové skupiny obyvatel.
- **Rovnováha ekonomiky** – inflace mění strukturu spotřeby, rychleji rostou ceny základních životních potřeb.
- **Přerozdělovací efekt** - Postihuje příjemce fixních důchodů, výše důchodů se nemění, ale jejich kupní síla klesá…
- Pokud je míra inflace vyšší než úroková míra, klesá hodnota vkladů a půjček. V tomto okamžiku ztrácejí věřitelé a získávají
dlužníci.
- Inflace nepostihuje vlastníky hmotných statků, cena majetku stoupá společně s inflací

**Celková inflace na horizontu měnové politiky:** 
    - **4. čtvrtletí 2022 4,1%**
    - **1. čtvrtletí 2023 2,3%**

<a target="_blank" href="https://www.cnb.cz/cs/menova-politika/prognoza/">Inflace - prognóza</a>

## Nezaměstnanost

- Nezaměstnanost vzniká, pokud na trhu práce
převyšuje nabídka zaměstnanců nad poptávkou
firem.

Definice nezaměstnanosti je založena na dělení obyvatelstva na:
- **Ekonomicky aktivní obyvatelstvo** - lidé, kteří jsou zaměstnáni a nezaměstnaní, ale práci si aktivně hledají nebo čekají, až do ní budou moci po nějakém časovém období nastoupit.
- **Ekonomicky neaktivní obyvatelstvo** - lidé, kteří práci nemají a ani si práci nehledají

Nezaměstnanost dělíme:
- **Dobrovolná** – lidé nemají potřebu pracovat, preferují volný čas,
- **Nedobrovolná** – lidé chtějí a potřebují pracovat, ale nejsou schopni práci nelézt.

Aktivní úsilí při hledání zaměstnání musí být nezaměstnaný schopen prokázat, tzn. být pravidelně ve styku s úřadem práce, musí doložit odpovědi na inzeráty při hledání, prokázat navštívené firmy, kde se ucházel o práci, apod.

Stát nezaměstnanost sleduje a pomáhá ji řešit:
- **aktivní opatření** – rekvalifikační kurzy,
podpora vzniku nových pracovních míst,
zaměstnávání absolventů škol, daňové úlevy při
zaměstnání zdravotně postižených, aj.
- **pasivní opatření** - podpora v
nezaměstnanosti ze státního rozpočtu

### Příčiny nezaměstnanosti

- **frikční nezaměstnanost** – vzniká díky pohybu lidí mezi pracovními místy, po ukončení školy, po mateřské dovolené, apod. Jedná se o krátkodobou nezaměstnanost
- **strukturální nezaměstnanost** – některé odvětví se dostává do útlumu a lidé přicházejí o práci, naopak jiné jsou ve fázi rozvoje a pracovní sílu potřebují (=
vyplývá ze změn ve struktuře národního hospodářství). Zde je optimálním řešením rekvalifikace. Inflace je vyvolána zejména technickým pokrokem
- **cyklická nezaměstnanost** – je spojena s hospodářským cyklem tržní ekonomiky. V
období sedla a krize dochází k nárůstu nezaměstnanosti (klesá cena práce a je nárůst nezaměstnanosti). Naopak v období konjunktury dochází k nárůstu zaměstnanosti a zvyšování mezd


### Philipsova křivka

> vyjadřuje vztah mezi vývojem cenové hladiny a zaměstnaností

![NHSP 4](/assets/nhsp-4.png)

- **A** – míra nezaměstnanosti i míra inflace jsou stabilní.
- **B** – vláda snižuje míru nezaměstnanosti pod její přirozenou míru, za cenu zvýšení míry inflace. To vyvolá růst očekávané inflace a posun Philipsovy křivky do bodu **C**.

Pokud by stát udržoval přirozenou nezaměstnanost pod její přirozenou mírou, Philipsova křivka by se posunovala vzhůru a inflace by se zrychlovala.

- **D** – po určité době se nezaměstnanost vrací na přirozenou míru, avšak při vyšší míře inflace

<p style="font-weight: 700; text-align: center;">Nezaměstnanost v ČR k 28. 2. 2023</p>

![NHSP 3](/assets/nhsp-3.png)
