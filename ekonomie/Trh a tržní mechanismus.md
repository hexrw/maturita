---
layout: default
title: Trh a tržní mechanismus
permalink: /ekonomie/trh-a-trzni-mechanismus/
---

### Trh

- jakýkoli systém koupě a prodeje zboží a služeb nebo výrobních faktorů
- místo, kde se střetává nabídka s poptávkou
- vzájemné působení nabídky a poptávky

- Struktura trhu:
    - trh zboží a služeb
    - trh výrobních faktorů
    - trh peněz

### Nabídka S (supply)

- množství jednotlivých druhů zboží, které jsou prodávající schopni při určité ceně na trhu prodat.
- Nabídka je množství jednotlivých druhů zboží, které jsou prodávající ochotni za určitou cenu prodat.
- Nabídka může být:
    - agregátní - suma všech zamýšlených prodejů,
    - individuální - nabídka jednoho výrobce (firmy, prodejce),
    - dílčí - nabídka jednoho určitého výrobku

#### Zákon nabídky

- S rostoucí cenou nabízené množství vzrůstá
- Jak velká bude nabídka určitého zboží rozhoduje ve velké míře cena tohoto zboží.
- Čím je cena určitého zboží nebo služby na trhu vyšší, tím více výrobců přichází na trh a chce prodat své zboží, nabídka roste.
- Je-li cena zboží nebo služby nízká, výrobci nemají zájem prodávat své zboží, nabídka klesá.
- V každém určitém okamžiku tedy existuje vztah mezi cenou a nabízeným množstvím zboží nebo služby.
- Tento vztah se nazývá **nabídkový vztah** nebo **nabídková funkce**.

#### Grafické znázornění nabídky

- Grafickým znázorněním tohoto vztahu je nabídková křivka.
- Graf nabídky (značíme písmenem S - supply) zobrazujeme tak, že nezávislá proměnná p (cena) je na svislé ose a funkční proměnná q (nabízené množství) je na vodorovné ose.
- Křivka nabídky má rostoucí charakter, protože zde působí zákon rostoucí nabídky, který říká, že s růstem cen roste nabízené množství

![Grafické znázornění nabídky](https://i.ibb.co/nQnfpyj/2023-02-08-20-03.png)

#### Faktory ovlivňující nabídku

- Náklady výroby a obchodu na jednotku produkce
    - Ty se mění  vlivem změn cen (dražší suroviny a energie, zvyšování nominálních mezd nebo naopak snižování nákladů, zavádění nejnovějších technologií zvyšujících produktivitu práce, zvyšování některých daní atd.).
- Ceny alternativních výrobků, které může výrobce vyrábět s danými zdroji.
    - Alternativní výrobky jsou výrobky obdobné užitné hodnoty.
- Změny vnějších podmínek různého druhu.
    - Například výkyvy počasí v zemědělství zmenšují nebo zvětšují úrodu, přírodní katastrofy, války ap.
- Očekávání
    - očekávají-li výrobci zvýšení cen svých výrobků, ponechávají své výrobky na skladě (pokud to povaha výrobku dovoluje) a uvedou je na trh až po zvýšení ceny.

#### Proč platí zákon nabídky?

Nabídková křivka může mít stoupající tvar z několika příčin:
- Výrobci mohou s danými zdroji měnit strukturu výroby
    - (při zvýšení ceny  sledovaného výrobku zvýší jeho podíl a sníží podíl výroby jiných výrob­ků, výrobek s vyšší cenou je pro ně zajímavější).
- Do odvětví vstoupí noví výrobci - konkurence
    - ti, kteří mají vyšší náklady a při nižší ceně nemohli daný výrobek vyrábět.
- Vyšší cena přináší větší tržby,
    - což umožní výrobu rozšířit a nabízet větší množství výrobků.

#### Nabídka – zadání příkladu ####

| Cena pronájmu za 1 měsíc v Kč | Nabízené množství volných místností |
|-------------------------------|-------------------------------------|
| 1500                          | 1000                                |
| 3000                          | 2500                                |
| 4500                          | 3100                                |
| 5000                          | 4400                                |
| 6900                          | 5100                                |
| 8500                          | 6500                                |
| 9000                          | 7000                                |

Při ceně pronájmu 1.500,- Kč za 1 měsíc se nabízí 1 000 volných místností, při ceně 3.000,- Kč za 1 měsíc již 2 500 volných místností a tak dále podle tabulky:
Sestrojte graf vývoje nabídky.

### Poptávka – Demand (D)

- Poptávku představuje množství jednotlivých druhů zboží, které jsou kupující ochotni při určité ceně na trhu koupit.
- Poptávku můžeme rozdělit na:
    - agregátní, což je celková suma všech zamýšlených koupí,
    - individuální, kdy jde o poptávku jediného kupujícího,
    - dílčí, kdy jde o poptávku po jednom určitém výrobku.

#### Zákon poptávky

- **S rostoucí cenou poptávané množství klesá**

- Jak velká bude poptávka po určitém zboží, rozhoduje ve velké míře cena tohoto zboží.
- Čím je cena vyšší, tím více budete o koupi daného zboží přemýšlet a vaše poptávka bude asi menší, než kdyby cena tohoto zboží byla nízká.
- A naopak, čím bude cena nižší, tím více si daného zboží budete moci koupit a vaše poptávka bude stoupat.
- Grafickým znázorněním tohoto vztahu je poptávková křivka.

#### Grafické znázornění poptávky

- Poptávková křivka má klesající charakter, protože zde platí zákon klesající poptávky, který říká, že s růstem cen klesá poptávané množství.
- Graf poptávky (značíme písmenem D - demand) zobrazujeme tak, že nezávislá proměnná p (cena) je na svislé ose a funkční proměnná q (poptávané množství) je na vodorovné ose.

#### Křivka poptávky

![Křivka poptávky](https://i.ibb.co/nQnfpyj/2023-02-08-20-03.png)

#### Faktory ovlivňující poptávku

- Výše důchodu (mezd)
- Substituty - zboží, které může nahradit zkoumané zboží.
    - (např. hořká čokoláda a mléčná čokoláda, hruškový kompot a meruňkový kompot, houska a rohlík).
- Komplement (komplementární zboží) - takové zboží, které doprovází spotřebu zkoumaného zboží, kupuje se paralelně s ním (např. auto a benzin, tiskárna a toner, propisovací tužka a náplň do ní).
- Změny v preferencích lidí - zvyky, móda, změny potřeb atd.
- Demografické změny - změny v počtech a charakteristikách kupujících.
- Očekávání - očekává-li se růst cen určitého výrobku, lidé začnou tento výrobek kupovat a zvýšená poptávka vyvolá růst ceny.
- Další faktory (design, kvalita, značka, reklama…)

#### Proč platí zákon poptávky?

- Kolísání poptávkové křivky je způsobeno především následujícími efekty:
- Důchodový efekt
    - je-li důchod (příjem) kupujících daný, mohou za něj při nižších cenách koupit větší množství zboží a naopak.
- Co platí pro jednotlivého kupujícího, platí i pro velký počet kupujících.
- Substituční efekt
    - při zvýšené ceně lidé mění strukturu své spotřeby, sníží podíl zdraženého výrobku a zvyšují podíl levnějších výrobků.

#### Poptávka – zadání příkladu

| Cena rajčat za kg | Poptávané množství po rajčatech |
|-------------------|---------------------------------|
| 35                | 1000                            |
| 30                | 1600                            |
| 24                | 2000                            |
| 20                | 2400                            |
| 18                | 2900                            |
| 12                | 3500                            |
| 8                 | 4500                            |

Poptávka po rajčatech se bude vyvíjet tak, že při ceně 35,- Kč bude poptávané množství 1 000 kg, při ceně Kč 30,- to bude 1 600 kg a tak dále podle tabulky:
Sestrojte graf vývoje poptávky.

### Tržní rovnováha

- Shodnou-li se při určité výši ceny kupující a prodávající, pak se nabízené a poptávané množství dostane do rovnováhy.
- Dochází k uspokojení prodávajícího i kupujícího a dochází k tzv. „vyčištění trhu“ – není co prodávat i kupovat.
- Podmínky pro tržní rovnováhu:
    - Existuje trh jednoho zboží
    - Existuje dokonalá konkurence
    - S = D
    - S \< D
    - S \> D

#### Křivka tržní rovnováhy a rovnovážné ceny

![Křivka tržní rovnováhy a rovnovážné ceny](https://i.ibb.co/jTtmtZW/2023-02-08-20-13.png)

### Tržní mechanismus

- Tržní mechanismus znamená automatické vyrovnávání nabídky a poptávky.
- Reguluje se tak množství vyráběného, nabízeného, kupovaného a spotřebovaného zboží v celé ekonomice a národním hospodářství, což vede k hospodárnému rozdělení zdrojů ve společnosti.
- Základem fungování tržního mechanismu je “tržní chování” všech ekonomických subjektů, vládou počínaje a občanem konče.
- Pro správné fungování tržního mechanismu je důležitá správně nastavená cena výrobků a služeb.
- Znaky tržního mechanismu
    - výrobky prochází směnou,
    - příjmy jsou důsledkem prodeje,
    - prodávající a kupující je závislý na cenách,
    - musí být zajištěna možnost svobodné volby povolání.

### Zásahy státu v tržní ekonomice

Pokud trh sám nezajistí všeobecnou rovnováhu a rozvoj v hospodářství, zasahuje stát, a to prostřednictvím různých nástrojů, které má k dispozici, například daňovým systémem, poskytováním státních zakázek, celní politikou.

### Úloha státu v tržní ekonomice

Stát velmi významně ovlivňuje fungování tržní ekonomiky, neboť tržní mechanismus není dokonalý a vždy nezajistí ekonomickou rovnováhu,

Stát má důležitou úlohu v těchto oblastech:
- stanovuje legislativu a dbá na její dodržování, v případě porušování stanovuje sankce,
- zasahuje v případě tržního selhání (např. antimonopolní zákony),
- řeší ekonomickou a sociální nerovnost přerozdělováním příjmů či bohatství (např.daněmi),
- řeší problematiku inflace, nezaměstnanosti, ekonomického růstu či krizového vývoje v hospodářství prostřednictvím hospodářské politiky,
- financuje oblasti, které není trh schopen samostatně zajistit – veřejný sektor…..

Subjekty trhu:
- Domácnosti
    - Vstupují jako kupující na trh výrobků a služeb a jako prodávající na trh výrobních faktorů.
    - Cílem je maximalizovat svůj užitek.
- Firmy
    - Vstupují jako kupující na trh výrobních faktorů a jako prodávající na trh výrobků a služeb.
    - Cílem je maximalizovat zisk.
- Stát
    - Působí zároveň jako firma a  jako domácnost.
    - Navíc zasahuje do ekonomiky na základě zákonných norem a opatření.
    - Snaží se usměrňovat a ovlivňovat trh, odstraňovat negativní vlivy a podporovat vlivy pozitivní.

### Ekonomický koloběh

Stát
Trh statků a služeb
Domácnosti
FIRMY
Výrobní faktory



Úloha státu v tržní ekonomice
1. Působit na harmonický a stabilní rozvoj společnosti
2. Zajistit právní jistotu a bezpečí
3. Vytvářet podmínky pro úspěšné podnikání
4. Hospodářská úloha – stát sám podniká



39
Úloha státu v tržní ekonomice
5. Určovat pravidla hospodářské soutěže (konkurenční boj)
6. Zajišťovat stabilitu měny
7. Vytvářet podmínky pro zahraniční obchod
8. Vymezovat cíle ekonomického rozvoje

40
Cíle hospodářské politiky

Ekonomický růst
Zaměstnanost
Stabilita cen
Rovnováha v zahraničním obchodě
