---
layout: default
title: Příklady - maturita
permalink: /ekonomie/ostatni/priklady-maturita/
---

Klient si půjčil od banky peněžní obnos ve výši CZK 65.000,-- se splatností na 6 měsíců. Půjčka byla úročena 10 % p.a.. Zjistěte výsledný úrok a kolik korun bude muset klient vrátit bance celkem včetně úroků, výpočtem jednoduchého úročení.

Klient si půjčil od banky peněžní obnos ve výši CZK 100.000,-- se splatností na 10 měsíců. Půjčka byla úročena 15 % p.a.. Zjistěte výsledný úrok a kolik korun bude muset klient vrátit bance celkem včetně úroků, výpočtem jednoduchého úročení.

Pan Randílek je zaměstnán ve firmě jako technik, jeho základní mzda činí 50.000,--, osobní ohodnocení je 10% ze základní mzdy. A odměna činí 3.000,--. Spočítejte hrubou a čistou mzdu, odvody sociálního a zdravotního pojištění a zjistěte výši daňového odvodu.

Paní Škodová pracovala ve společnosti jako účetní, její základní mzda činila 30.000,--, osobní ohodnocení činilo 10% ze základní mzdy a dostala prémie ve výši 5.000,-- . Spočítejte hrubou a čistou mzdu, odvody sociálního a zdravotního pojištění a zjistěte výši daňového odvodu.

Nákup stroje na fakturu 350.000,--, montáž stroje 5.000,-- a doprava stroje 10.000,--. Stroj byl převzat do užívání. Zjistěte metodou zrychleného odepisování výši odpisu v prvním, druhém a třetím roce. Stroj patří do 2. odpisové skupiny, tzn., odepisujeme po dobu 5 let (koeficient pro první rok je 5 a další roky 6).

Společnost dovezla stroj z USA za USD 50.000,--, kurz ČNB za 1 USD činil 24,61. Clo činilo 10% z ceny pořízení a DPH činilo 21% samovyměření a nárok na odpočet. Vypočítejte výši odpisu v prvním a druhém roce a to metodou zrychleného odpisování (stroj je zařazen do 2. odpisové skupiny, a koeficient pro první rok je 5 a další roky 6).

Nákup stroje na fakturu 150.000,--, montáž stroje 5.000,-- a doprava stroje 10.000,--. Stroj byl převzat do užívání. Zjistěte metodou rovnoměrného odepisování výši odpisu v prvním, druhém a třetím roce. Stroj patří do 2. odpisové skupiny, tzn., odepisujeme po dobu 5 let (sazba pro první rok činí 11% a pro další roky 22,25 %).

Firma nakoupila na fakturu materiál pro výrobu ve výši CZK 200 000,--, doprava materiálu činila 10 000,--, materiál byl převzat na sklad a polovina převzatého materiálu byla předána do spotřeby. Zaúčtujte tuto účetní operaci.

Firma nakoupila v hotovosti poštovní známky za 500,--, tyto poštovní známky byly vedeny jako ceniny. Polovinu známek firma spotřebovala na dopisy. Zaúčtujte tyto účetní operace.
