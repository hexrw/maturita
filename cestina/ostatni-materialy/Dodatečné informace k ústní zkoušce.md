---
layout: default
title: Dodatečné informace k ústní zkoušce
permalink: /cestina/ostatni-materialy/dodatecne-informace-k-ustni-zkousce/
---

Pro ústní zkoušku z českého jazyka stanovuji 25 témat = 25 knih vybraných ze školního maturitního seznamu literárních děl.

Ústní zkouška se uskutečňuje formou řízeného rozhovoru s využitím pracovního listu obsahujícího úryvek nebo úryvky z konkrétního literárního díla. Součástí pracovního listu je zadání ověřující znalosti a dovednosti žáka z učiva o jazyce a slohu.

## Písemná x ústní část

Zkoušku, konanou formou písemné práce, vykoná žák úspěšně, pokud dosáhne
minimálně 12 bodů. Maximální počet bodů je 30.
poměr písemné a ústní části maturitní zkoušky z českého jazyka a literatury je následující:
- 40% písemná část maturitní zkoušky
- 60% ústní část maturitní zkoušky

**Tabulka pro výsledný počet bodů z písemné práce a převod na známku:**

| body | známka |
| --- | --- |
| 30,0 – 27,0 | 1 |
| 26,9 – 24,0 | 2 |
| 23,9 – 18,0 | 3 |
| 17,9 – 12,0 | 4 |
| 11,9 - 0 | 5 |

## Kritéria hodnocení ústní části maturitní zkoušky z českého jazyka a literatury

1. při ústní zkoušce si žák vybírá ze svého seznamu 25 literárních děl ze školního maturitního seznamu,
2. pro ústní zkoušku nelze losovat v jednom dni dvakrát stejný titul,
3. ústní zkouška se skládá:
   - z literární části (5 minut rozbor díla a autora + 5 minut literární kontext),
   - z jazykové a slohové části (5 minut),
4. jednomu zadání odpovídá jeden pracovní list se zadáním literární části a jedna otázka z jazykové části, v rámci jednoho zadání je ověřována schopnost analýzy uměleckého a neuměleckého textu,
5. časový limit pro přípravu na zkoušku je 15 minut, samotná zkouška trvá 15 minut
6. pro přípravu na dílčí ústní zkoušku „na potítku“ žák obdrží pracovní list se zadáním; žák má možnost si během této přípravy vypracovat poznámky a poté je při ústní zkoušce používat,
7. při hodnocení ústní zkoušky tvoří literární část 2/3 a jazyková část 1/3 celkového hodnocení ústní zkoušky,
8. hodnocení ústní zkoušky tvoří 60 % celkového hodnocení zkušebního předmětu.
9. žák vybírá ze seznamu 25 literárních děl
10. ústní část zkušebního předmětu český jazyk a literatura se skládá ze tří částí. Zkouška se hodnotí podle následujících tří kritérií:
    - **analýza uměleckého textu** - je hodnocena každá část 1 – 3 body na škále 0-1-2-3-4-5, maximální dosažitelný počet bodů je 15, nutné minimum pro úspěšné složení zkoušky v analýze uměleckého textu jsou 4 body
        - *část 1.*: dílo, jeho obsah
            - zasazení výňatku do kontextu díla,
            - téma a motiv,
            - časoprostor,
        - *část 2*: kompozice, postavy
            - kompoziční výstavba,
            - literární druh a žánr,
            - vypravěč, lyrický subjekt,
            - postavy,
            - typy promluv,
        - *část 3*: jazyk, zvláštnosti jazyka
            - veršová výstavba,
            - jazykové prostředky a jejich funkce ve výňatku,
            - tropy a figury a jejich funkce ve výňatku,
    - **literárně-historický kontext** - max. 5 bodů
       - literární / obecně kulturní kontext,
       - kontext autorovy tvorby,
    - **jazyk a sloh** - maximálně 10 body, nutné minimum bodů za oblast jazykového a slohového učiva jsou 3 body.Maximální dosažitelný počet bodů je celkově v ústní zkoušce 30 bodů. Nutné minimum všech bodů v ústní zkoušce je 12 bodů. Při počtu bodů 11 žák neuspěl.
        - učivo o jazyku,
        - učivo o slohu,
        - spisovnost a slovní zásoba,
        - kultura jazykového projevu.
11.  časový limit daný jednotlivým částem ústní zkoušky je následující:
    - analýza uměleckého textu 5 minut,
    - literárně-historický kontext 5 minut,
    - jazyk a sloh 5 minut.
    - Celkově trvá zkouška 15 minut.
12.  Poměr písemné a ústní části maturitní zkoušky z českého jazyka je následující:
    - 40% písemná část maturitní zkoušky
    - 60% ústní část maturitní zkoušky

**Tabulka pro výsledný počet bodů z ústní zkoušky a převod na známku:**

| body | známka |
| --- | --- |
| 30,0 – 27,0 | 1 |
| 26,9 – 24,0 | 2 |
| 23,9 – 18,0 | 3 |
| 17,9 – 12,0 | 4 |
| 11,9 - 0 | 5 |

## Výsledná kritéria hodnocení pro komplexní maturitní zkoušku z českého jazyka a literatury

1. maximální počet bodů za písemnou práci je 30,
2. maximální počet bodů za ústní zkoušku je 30,
3. pokud žák neuspěje u komplexní zkoušky z českého jazyka a literatury, opakuje jen tu dílčí zkoušku, u které neuspěl,
4. hranice úspěšnosti a výsledné hodnocení žáka se stanoví váženým průměrem procentních bodů získaných v jednotlivých částech zkoušky, a to s následujícími váhami jednotlivých dílčích zkoušek:
   - písemná práce 40%,
   - ústní zkouška 60%,
5. výsledné hodnocení zkoušky z českého jazyka a literatury se vypočítá podle vzorce: písemná práce (body) x 0,4 + ústní zkouška (body) x 0,6 = výsledný počet bodů.

**Tabulka pro výsledný počet bodů a převod na známku za celou komplexní zkoušku z českého jazyka a literatury:**

| body | známka |
|------|--------|
| 30,0 – 27,0 | 1 |
| 26,9 – 24,0 | 2 |
| 23,9 – 18,0 | 3 |
| 17,9 – 12,0 | 4 |
| 11,9 - 0 | 5 |
