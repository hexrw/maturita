---
layout: default
title: České nebe
author: Z. Svěrák, L. Smoljak
permalink: /cestina/literarni-dila/ceske-nebe/
---

Jiný název: <i>České nebe: Cimrmanův dramatický kšaft</i>

<ul>
<li>spoluautorství <a href="http://www.cesky-jazyk.cz/zivotopisy/zdenek-sverak.html" title="Životopis Zdeňka Svěráka">Zdeněk Svěrák</a></li>
<li><strong>literární druh:</strong> <a href="http://www.cesky-jazyk.cz/slovnicek-pojmu/drama/" title="Drama ve slovníčku pojmů">drama</a></li>
<li><strong>literární žánr:</strong> komedie</li>
</ul><p>
<em>Děj hry se odehrává na nebi, kde velikáni českého národa - praotec Čech, <a href="http://www.cesky-jazyk.cz/slohovky/odborne-referaty/svaty-vaclav.html" title="Referát o svatém Václavu">sv. Václav</a>, <a href="http://www.cesky-jazyk.cz/zivotopisy/jan-hus.html" title="Životopis Jana Husa">Jan Hus</a>, <a href="http://www.cesky-jazyk.cz/zivotopisy/karel-havlicek-borovsky.html" title="Životopis K.H.Borovského">Karel Havlíček Borovský</a>, <a href="http://www.cesky-jazyk.cz/zivotopisy/jan-amos-komensky.html" title="Životopis J.A.Komenského">Jan Amos Komenský</a>, Radecký, Tyrš a <a href="http://www.cesky-jazyk.cz/slohovky/charakteristiky/babicka-bozeny-nemcove-literarni-postava-2.html" title="Charakteristika babičky Boženy Němcové">babička</a> - sledují události a strachují se o osud lidu.</em></p><p>
<u>BIBLIOGRAFICKÉ ÚDAJE:</u></p><p>
Vydalo nakladatelství Paseka v Praze a Litomyšli roku 2009. Počet stran: 71. ISBN: 978-80-7185-959-8.</p><p>
<u>STRUČNĚ O ZDEŇKU SVĚRÁKOVI:</u></p><p>
<a href="http://www.cesky-jazyk.cz/zivotopisy/zdenek-sverak.html" title="Životopis Zdeňka Svěráka">Zdeněk Svěrák</a>, narozený v roce 1936, je český dramatik, scenárista, herec a autor písňových textů. V roce 1962 začal pracovat v Československém rozhlase. V něm také vznikla myšlenka fiktivního národního velikána <a href="http://www.cesky-jazyk.cz/slohovky/charakteristiky/jara-cimrman.html" title="Charakteristika Járy Cimrmana">Járy Cimrmana</a>. Roku 1967 pak také vzniklo Divadlo Járy Cimrmana zkoumající jeho odkaz. Pro toto <a href="http://www.cesky-jazyk.cz/slovnicek-pojmu/divadlo/" title="Divadlo ve slovníčku pojmů">divadlo</a> připravil <a href="http://www.cesky-jazyk.cz/zivotopisy/zdenek-sverak.html" title="Životopis Zdeňka Svěráka">Svěrák</a> první hru pojmenovanou <strong>Akt</strong> a na dalších čtrnácti se pak podílel spolu s <a href="http://www.cesky-jazyk.cz/zivotopisy/ladislav-smoljak.html" title="Životopis Ladislava Smoljaka">Ladislavem Smoljakem</a>, který zemřel v roce 2010. Na začátku devadesátých let minulého století začal <a href="http://www.cesky-jazyk.cz/zivotopisy/zdenek-sverak.html" title="Životopis Zdeňka Svěráka">Zdeněk Svěrák</a> psát scénáře pro filmy jako například <strong>Obecná škola</strong>, <strong>Kolja</strong>, <strong>Tmavomodrý svět</strong> či <strong>Vratné lahve</strong>. Film <strong>Kolja</strong> získal krom jiného také Oscara za nejlepší neanglicky mluvený film v roce 1996.</p><p>
<u>DĚJ:</u></p><p>
Za začátku první světové války sedí v <em>České nebeské komisi</em> tři lidé: zapomnětlivý pohan praotec Čech, vzdělaný <a href="http://www.cesky-jazyk.cz/zivotopisy/jan-amos-komensky.html" title="Životopis J.A.Komenského">Jan Amos Komenský</a> a zbožný <a href="http://www.cesky-jazyk.cz/slohovky/odborne-referaty/svaty-vaclav.html" title="Referát o svatém Václavu">svatý Václav</a>. Pravidelně řídí a hlasují o chodu českého nebe.</p><p>
Jednoho dne se na návrh Václava rozhodnou, že by se komise měla rozrůst o další tři členy - tedy na šest, a to kvůli světové válce na zemi. Po dlouhém diskutování nad slavnými osobnostmi českých dějin přijmou <a href="http://www.cesky-jazyk.cz/zivotopisy/karel-havlicek-borovsky.html" title="Životopis K.H.Borovského">Karla Havlíčka Borovského</a>, <a href="http://www.cesky-jazyk.cz/zivotopisy/jan-hus.html" title="Životopis Jana Husa">Jana Husa</a> a nakonec i po mírné rozepři <a href="http://www.cesky-jazyk.cz/slohovky/charakteristiky/babicka-bozeny-nemcove-literarni-postava.html" title="Charakteristika babičky Boženy Němcové">babičku</a>, postavu od <a href="http://www.cesky-jazyk.cz/zivotopisy/bozena-nemcova.html" title="Životopis Boženy Němcové">Boženy Němcové</a>.</p><p>
Společně musí rozhodnout o osudu českých vojáků, kteří dezertovali z rakousko-uherské armády, nebo o osudu <a href="http://www.cesky-jazyk.cz/zivotopisy/vaclav-hanka.html" title="Životopis Václava Hanky">Hanky</a> a Lindy, autorů známých rukopisných padělků.</p><p>
Údělem <em>České nebeské komise</em> je určit, kdo z nich by měl vstoupit do nebe a kdo musí zůstat v očistci.<br>
Také zajistí místo v nebi pro <a href="http://www.cesky-jazyk.cz/zivotopisy/karel-sabina.html" title="Životopis Karla Sabiny">Karla Sabinu</a>, zrádce národa, a Bedřicha Smetanu.<br>
Jejich rozhodování je doplněno o cvičení s Miroslavem Tyršem a o výstupy maršálka Radeckého, který touží po ovládnutí komise.<br>
Závěrečným činem komise v <a href="http://www.cesky-jazyk.cz/slovnicek-pojmu/drama/" title="Drama ve slovníčku pojmů">dramatu</a> je určení nového českého krále, jenž nastoupí na trůn po skončení války. Nakonec rozhodnou o tatíčkovi národa <a href="http://www.cesky-jazyk.cz/zivotopisy/tomas-garrigue-masaryk.html" title="Životopis T.G.Masaryka">T.G.Masarykovi</a>.</p><p>
Hra nemá velký dějový posun, jedná se v podstatě o záznam z jednání <em>České nebeské komise</em>.</p><p>
<u>HLAVNÍ MYŠLENKA:</u></p><p>
Autor se komediálně snaží o vyrovnání se zápory a klady postav českých dějin a o probuzení národní hrdosti.</p><p>
<u>CHARAKTERISTIKA POSTAV:</u></p><p>
<em>Hlavní postavy:</em></p><p>
<strong>Jan Amos Komenský</strong> - "Učitel národů"; vzdělaný; v jedné chvíli zbabělý člen <em>České nebeské komise</em>; ustavičně poučuje a snaží se vzdělávat praotce Čecha, ale celkem bezúspěšně<br>
<strong>Jan Hus</strong> - člen komise, který zastává konzervativní hodnoty týkající se pravdy, cti a ženské role; je alergický na všechny zmínky o ohni; velký obdivovatel <a href="http://www.cesky-jazyk.cz/zivotopisy/karel-havlicek-borovsky.html" title="Životopis K.H.Borovského">Karla Havlíčka Borovského</a><br>
<strong>svatý Václav</strong> - zbožný předseda <em>České nebeské komise</em>; zastává funkci prostředníka s Bohem<br>
<strong>Karel Havlíček Borovský</strong> - nejvzdělanější postava hry; pokrokový člen komise; úsečný a oplývá suchým humorem</p><p>
<em>Vedlejší postavy:</em></p><p>
<strong>praotec Čech</strong> - jediný pohan v <em>České nebeské komisi</em>; komolí názvy děl a jména autorů české <a href="http://www.cesky-jazyk.cz/slovnicek-pojmu/literatura-a-jeji-funkce/" title="Literatura a její funkce ve slovníčku pojmů">literatury</a>, nikdy se neúčastní hlasování<br>
<strong>babička</strong> - postava z knihy <a href="http://www.cesky-jazyk.cz/zivotopisy/bozena-nemcova.html" title="Životopis Boženy Němcové">Boženy Němcové</a>; prostá žena, které nejvíce v nebi chybí zvířátka<br>
<strong>maršálek Radecký</strong> - negativní povýšená postava; poroučí <em>České nebeské komisi</em> a touží po jejím zrušení; silně oddaný Rakousku-Uhersku</p><p>
<u>PROSTŘEDÍ A DOBA DĚJE:</u></p><p>
Příběh se odehrává ve smyšleném českém nebi v průběhu první světové války.</p><p>
<u>KOMPOZICE:</u></p><p>
Divadelní hra má jedno dějství. Knižní scénář má 71 stran, audiohra je dlouhá 55 minut. Celá hra působí jako výchovná komedie. Citáty a hesla reprezentují jednotlivé postavy, hra obsahuje citaci <a href="http://www.cesky-jazyk.cz/slovnicek-pojmu/opera/" title="Opera ve slovníčku pojmů">opery</a> a národní písně.</p><p>
<u>JAZYK:</u></p><p>
<strong>Útvary jazyka</strong></p><p>
Všechny postavy mluví striktně spisovnou češtinou kromě praotce Čecha, který využívá češtinu hovorovou.</p><p>
<strong>Stylové rozvrstvení slovní zásoby, lexikální, syntaktické a textové prostředky</strong></p><p>
Autor příliš nevyužívá slova zabarvená, většina díla je napsána neutrální slovní zásobou. Jsou použity historismy a slovní hříčky. Hra obsahuje nakupení slovních obratů a narážek na <a href="http://www.cesky-jazyk.cz/zivotopisy/jan-hus.html" title="Životopis Jana Husa">Jana Husa</a> o ohni. Celá hra je psána dialogem, neobsahuje monology ani postavu <a href="http://www.cesky-jazyk.cz/slovnicek-pojmu/vypravec/" title="Vypravěč ve slovníčku pojmů">vypravěče</a>.</p><p>
<u>OKOLNOSTI VZNIKU DÍLA:</u></p><p>
Divadelní hra měla premiéru 28. října 2008 v žižkovském Divadle Járy Cimrmana.<br>
Již v roce 1918 byl v režii J.A.Palouše natočen stejnojmenný němý film podobného obsahu, ze kterého <a href="http://www.cesky-jazyk.cz/zivotopisy/zdenek-sverak.html" title="Životopis Zdeňka Svěráka">Zdeněk Svěrák</a> vycházel. Autoři psali hru s vědomím, že je to jejich poslední společné dílo, jelikož <a href="http://www.cesky-jazyk.cz/zivotopisy/ladislav-smoljak.html" title="Životopis Ladislava Smoljaka">Ladislav Smoljak</a> byl vážně nemocen. Ve srovnání s jinými <a href="http://www.cesky-jazyk.cz/slovnicek-pojmu/drama/" title="Drama ve slovníčku pojmů">dramaty</a> autorské dvojice Svěrák-Smoljak hra vyznívá velmi pateticky.</p><p>
<strong>Společensko-historický kontext</strong></p><p>
Hra zobrazuje vybrané postavy národní historie, rekapituluje jejich přínos, klady a zápory.</p><p>
<strong>Literární kontext</strong></p><p>
Doba po sametové revoluci - autorské Divadlo Járy Cimrmana. Dalšími podobnými <a href="http://www.cesky-jazyk.cz/slovnicek-pojmu/divadlo/" title="Divadlo ve slovníčku pojmů">divadly</a> jsou například divadlo Semafor, Sklep, Ypsilon nebo divadlo Rokoko.                      
<a id="tisk"></a>
</p>
