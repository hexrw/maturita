---
layout: default
title: Strakonický dudák
author: J. K. Tyl
permalink: /cestina/literarni-dila/strakonicky-dudak/
---

> ***VÝSTUP 5. Švanda, potom Dorotka.***
>   
> **ŠVANDA** (přicházeje, pozorně se ohlíží): Jistě je doma – starý ji k muzice nepustí – a sám bude v lese. (Klepá na okno ve stavení hajného.) Dorotko!  
> **DOROTKA** (ve stavení): Kdo je to?  
> **ŠVANDA**: Já. – Pojď trochu ven!  
> **DOROTKA** (vycházejíc): Kdopak je ten já? – Ach, jsi to ty? Kdepak ses tady vzal? Já myslím, že sedíš v hospodě – a na mne ani nevzdechneš.  
> **ŠVANDA**: I dej mi pokoj! Já utekl z hospody, protože ti musím něco říci.  
> **DOROTKA**: Jen aby to bylo něco veselého. Mně se dnes zdálo o růžích a to znamená mnoho pláče. Copak je to?  
> **ŠVANDA**: Já vím, co udělám, aby se tvůj tatík na mne nesatonil.  
> **DOROTKA**: Copak je to?  
> **ŠVANDA**: Aby mi dovolil za tebou chodit.  
> **DOROTKA**: Copak to uděláš?  
> **ŠVANDA**: Já vím, jak dostanu peníze!  
> **DOROTKA**: Ty?  
> **ŠVANDA**: Mnoho peněz!  
> **DOROTKA**: Mnoho?  
> **ŠVANDA**: Dnes se mi zajiskřilo v mozku a chytlo to jako v plném troudníku. Dorotko, za několik neděl budeme svoji!  

## Literární teorie

### Literární druh a žánr

- divadelní hra (drama), někdy označovaná za tzv. dramatickou báchorku (pohádku)

### Literární směr

- romantismus
- premiéra r. 1847 (Stavovské divadlo v Praze)

### Slovní zásoba

- spisovná čeština i lidová mluva
- mnoho zastaralých prvků
    - archaismy (stavení \[dům\], satonit se [rozčilovat se], apatyka \[lékárna\], fortel \[dovednost/zručnost\])
    - historismy (troudník [krabička na troud neboli kus látky a na další pomůcky k rozdělání ohně])
    - přechodníky (přicházeje, vycházejíc)
    - další zastaralé obraty („I dej mi pokoj!“)
- knižní/básnické výrazy (říci \[říct\], jistě \[určitě\])
- často hovorový jazyk (muzika \[hudba\]) a další prvky lidového jazyka
- jazyk se výrazně liší v závislosti na typu postavy - víly hovoří vznešeně ve verších, ostatní postavy v próze (vyšší kruhy (princezna Zulika) spíše povýšeně, prostý lid obyčejným lidovým jazykem)
- někdy i nespisovné až vulgární výrazy
- zdrobněliny (tatík \[táta\]), idiomy („…dej mi pokoj.“ [nech mě být/nech toho])
- citoslovce („Ach…“)
- nadpřirozené prvky (víly, divé ženy, začarované dudy, zjevení aj.)-
- humorné vyznění některých pasáží

### Figury a tropy

- **FIGURY**: řečnické otázky („…jsi to ty?“, „Ty?“), častá inverze - zastaralý slovosled
- **TROPY**: metafory (v mozku se mi zajiskřilo \[začal jsem intenzivně přemýšlet\])

### Text

- složen hl. z typických divadelních replik
- dále autorovy scénické poznámky v závorkách (chování či umístění postav)
- doplněno lidovými pořekadly
- složitá souvětí, v dialozích ale spíše krátké věty
- řeč pohádkových postav ve verších, u ostatních próza (dialogy i monology)

### Postavy

- **ŠVANDA**: dudák
    - hodný a dobrosrdečný, ale zároveň lehkomyslný a velmi důvěřivý, což zapříčiní několik charakterových proměn jeho postavy během děje (chvíli je i chamtivý a zaslepený princeznou a penězi)
- **KALAFUNA**: věrný a pracovitý přítel Švandy
    - má milující rodinu
    - je vzorem tehdejších ctností - je to vlastenec
- **VOCILKA**: lstivý, proradný a ziskuchtivý podvodník
    - myslí jen na svůj prospěch
- **HAJNÝ TRNKA**: zásadový otec Dorotky
- **DOROTKA**: Švandova láska
    - obětavá a věrná dívka
- **ZULIKA**: princezna
    - krásná a bohatá - má dojem, že si za peníze může dovolit cokoli
- **ROSAVA**: zemřelá Švandova matka
    - proměněná ve vílu
    - je milující a zároveň velmi trpící matkou
- **LESANA**: královna víl
- **KORDULA**: Kalafunova žena

### Děj

Mladý dudák Švanda velmi miluje Dorotku, jejíž otec (hajný Trnka) však o něm jako o jejím nápadníkovi nechce vůbec slyšet (pro Dorotku chce bohatého ženicha) → Švanda se vydává do světa, kde chce zbohatnout, aby se mohli s Dorotkou vzít → v lese upadá do snového spánku, po němž se mu zjeví víla Rosava → ostatní víly jeho dudy začarují tak, že získají kouzelnou moc → po svolení královny víl Lesany se Švanda v doprovodu Rosavy vydává dál → Švandovy dudy mají po začarování obrovský úspěch, což k němu přiláká lstivého Vocilku → ten s vidinou svého vlastního prospěchu zařídí seznámení Švandy s princeznou Zulikou, kterou také okouzlí začarované dudy a chce se za Švandu provdat → mezitím se však Švandu vydávají hledat jeho přítel Kalafuna s Dorotkou, kteří o něj mají strach → dostanou se až na samotný hrad, kde chtějí sňatku Švandy s princeznou zabránit → Vocilkou, princeznou a penězi ovlivněný Švanda se jich však nezastane a tak jsou z hradu vyvedeni → i Švanda se však brzy dostane do problémů, když ho princeznin původní snoubenec Alamir nechá uvěznit → ve vězení se mu zjeví Rosava a prozradí mu, že je ve skutečnosti jeho zesnulou → za prozrazení tohoto tajemství ji Lesana uvrhne mezi divé ženy do té doby, než spojí Švandu s nějakou dívkou prostá láska → Švanda se vrací do vesnice, kde se usmiřuje s přítelem Kalafunou, ale Dorotka ho odmítá → brzy mu však hrozí nebezpečí, když má hrát divým ženám o půlnoci → Rosava, Švandova matka, prosí o pomoc právě Dorotku → ta ho na poslední chvíli zachraňuje z kruhu divých žen → Vocilka poté ukradne již odčarované dudy, ale to už se Švanda s Dorotkou objímají → jejich ohromná láska dojme nakonec i Lesanu, která z Rosavy snímá prokletí divé ženy.

### Kompozice, prostor a čas

- 19\. stol.
- neupřesněná (pohádková)
- hra se dělí na 3 jednání a dále na výstupy (celkem 44)
- místa v typické jihočeské krajině (vesnice apod.) + neznámá orientální země

### Inscenace

- inscenace v minulosti proběhly např. v Národním divadle v Praze nebo v Národním divadle moravskoslezském v Ostravě

### Význam sdělení (hlavní myšlenky, témata a motivy díla)

- varování před podlehnutím opojným lákadlům (bohatství, sláva)
- síla českého národa
- vztah Čechů k domovu, národu a vlasti (=obecně oslava vlastenectví)
- síla mateřské lásky
- motiv nápravy - myšlenka, že člověk se může změnit a napravit

#### Motivy

- **zaslepenost**
- **láska**
- **náprava**
- **domov**

## Literární historie

### Politická situace

- vrcholí české nár. obrození
- všeslovanský sjezd v Praze → povstání potlačeno (1848)

### Základní principy fungování společnosti v dané době

- Češi stále pod nadvládou rakouské monarchie vládnoucí z Vídně strach z tajné rakouské policie
- ve společnosti silné vlastenectví spojené s národním obrozením (v této době šlo již o celonárodní hnutí)

### Kontext dalších druhů umění

- **HUDBA**: (novo)romantismus (Ferenc Liszt, Richard Wagner)
- **ARCHITEKTURA**: novogotika (např. přestavba Westminsterského paláce v Londýně)

### Kontext literárního vývoje

- probíhá období romantismu, který začíná být postupně vytlačován realismem
- **ROMANTISMUS**
    - Karel Hynek Mácha (Máj)
- **REALISMUS**
    - Karel Havlíček Borovský (Obrazy z Rus, Epigramy)
    - znaky realismu i v raných dílech Boženy Němcové (Národní báchorky a pověsti, Dlouhá noc, Obrázek vesnický)
- v rámci literatury českého národního obrození tvoří různé generace “národních buditelů”
    1. GENERACE NÁRODNÍCH BUDITELŮ: František Ladislav Čelakovský (Ohlas písní českých), Josef Jungmann aj.
    2. GENERACE NÁRODNÍCH BUDITELŮ: Karel Havlíček Borovský, Božena Němcová aj.
    3. GENERACE NÁRODNÍCH BUDITELŮ: František Palacký (Dějiny národu českého v Čechách a v Moravě), Pavel Josef Šafařík aj.

### Autor

> Josef Kajetán Tyl (1808-1856) - český dramatik, prozaik, novinář, jeden z hlavních obrozenců a člen 1. generace národních buditelů.

#### Život

Nar. se v Kutné Hoře → gymnázia v Praze a Hr. Králové → Filozof. fakultu v Praze nedokončil → pracoval jako účetní, ve volném čase se věnoval divadlu a novinařině → ve 30. a 40. letech 19. stol. vedl či sám vydával řadu časopisů (Květy, Vlastimil aj.) a založil i divadlo → r. 1846 se stal dramatikem Stavovského divadla a byl na vrcholu (několik ocenění) → aktivně organizoval český kulturní život → v r. 1848 se zúčastnil mnoha protirakouských manifestací → byl zvolen do říšského sněmu, ale vytvořil si řadu mocných nepřátel → byl propuštěn z divadla a onemocněl → zemřel v chudobě r. 1856 (v Plzni).

#### Zajímavosti

- v jeho hře Fidlovačka poprvé zazněla píseň Kde domov můj, pozdější základ české národní hymny
- v době své největší slávy byl označován za "***miláčka českého národa***"
- byl ženatý s Magdalenou Forchheimovou, udržoval však poměr i s její sestrou Annou, s níž měl 7 dětí

#### Vlivy na dané dílo

- lidová pověst o jihočeském dudákovi
- české národní obrození
- vlastenectví

#### Vlivy na další tvorbu

- české národní obrození
- vlastenecké cítění (snaha o pozvednutí českého jazyka, kultury a umění)
- láska k divadlu a snaha o rozvoj českého dramatu (divadla)

#### Další tvorba

- tvořil hl. divadelní hry (dramata), méně i prózu
- **DRAMATICKÉ BÁCHORKY**: Jiříkovo vidění, Lesní panna aj.
- **HISTORICKÉ HRY**: Krvavý soud aneb Kutnohorští havíři (o potlačené vzpouře kutnohorských havířů v 15. stol.), Jan Hus (proticírkevní hra), Žižka z Trocnova aj.
- **DALŠÍ HRY**: Fidlovačka aneb Žádný hněv a žádná rvačka (neúspěšná hra, jedna z obsažených písní - Kde domov můj? - však později základem české hymny), Paní Marjánka, matka pluku, Paličova dcera, Pražský flamendr aj.
- **PRÓZA**: Dekret kutnohorský (novela), Rozina Ruthardova (novela), Poslední Čech (román)

#### Inspirace daným lit. dílem

- **FILM**: Strakonický dudák (čs. pohádka - režie: K. Steklý)

#### Jak dílo inspirovalo další vývoj literatury

Autor tímto dílem i zbytkem své tvorby výrazně ovlivnil budoucí existenci a podobu českého divadla - za svého života výrazně pomohl rozvoji českého divadelnictví a dramatické tvorby, která byla do té doby "v plenkách”.

## Literární kritika

### Dobové vnímání díla a jeho proměny

Už samotná premiéra přinesla hře od diváků velmi pozitivní odezvu &rarr; postupně se stala jedním z autorových nejvýznamnějších děl → hra se hrála v divadlech po celém Česku, počet inscenací však klesá, což dokazuje, že oblíbenost hry zřejmě postupně klesá.

### Dobová kritika díla a její proměny

I odborná kritika hru přijala neobvykle vřele, např. autorův jinak velký názorový odpůrce Karel Havlíček Borovský tehdy zcela nečekaně hru pochválil.

### Aktuálnost tématu a zpracování díla

- témata i motivy díla (láska, zaslepenost, náprava) jsou nadčasové
- zpracování je již poměrně zastaralé, ale stále poměrně srozumitelné

### Srovnání s vybraným literárním dílem

Bratři Mrštíkové - Maryša (další slavná česká divadelní hra inspirovaná jiným příběhem - v tomto případě však příběhem skutečným a nikoli pověstí).
