---
layout: default
title: 1984
author: George Orwell
permalink: /cestina/literarni-dila/1984/
---

## Ukázka

> Byl jasný, studený dubnový den a hodiny odbíjely třináctou. Winston Smith, s bradou přitisknutou k hrudi, aby unikl protivnému větru, rychle proklouzl skleněnými dveřmi věžáku na Sídlišti vítězství, ne však dost rychle, aby zabránil zvířenému písku a prachu vniknout dovnitř. Chodba páchla vařeným zelím a starými hadrovými rohožkami. Na stěně na jednom konci úzkého prostoru byl připíchnut barevný plakát, který se svou velikostí dovnitř nehodil. Byla na něm jen obrovská tvář muže asi pětačtyřicetiletého, s hustým černým knírem, drsných, ale hezkých rysů. Winston zamířil ke schodům. Nemělo smysl zkoušet výtah. I v lepších časech zřídka fungoval a teď se elektrický proud přes den vypínal v rámci úsporných opatření v přípravách na Týden nenávisti. Byt byl v sedmém patře. Winston, kterému bylo devětatřicet a měl bércový vřed nad pravým kotníkem, kráčel pomalu a několikrát si cestou odpočinul. Na každém poschodí naproti výtahovým dveřím na něho se zdi zírala obrovská tvář z plakátů. Byl to jeden z těch obrazů, které jsou udělány tak důmyslně, že vás oči sledují, kam se hnete. “Velký bratr tě sleduje”, zněl nápis pod obrazem. V bytě jakýsi zvučný hlas předčítal řadu čísel, která měla cosi společného s výrobou šedé litiny. Hlas vycházel z obdélníkové desky, jakéhosi matného zrcadla, jež bylo součástí povrchu stěny po pravé straně. Winston otočil knoflíkem a hlas se trochu ztišil, ale slovům bylo stále ještě rozumět. Přístroj (ve skutečnosti televizní obrazovka) se dal ztlumit, ale nebylo možné ho úplně vypnout. Popošel k oknu: malá, křehká postava, jejíž vyzáblost ještě zvýrazňovala modrá kombinéza, stejnokroj Strany. Vlasy měl velmi světlé, tvář přirozeně ruměnou, pokožku zhrublou od drsného mýdla, tupých žiletek a chladu zimy, která právě skončila.

## Literární teorie

### Literární druh a žánr

- antiutopický román (próza, epika)
- literatura fikce

### Literární směr

- poprvé vydáno r. 1949
- autorovo poslední dílo (závěr jeho lit. tvorby)
- světová poválečná próza

### Slovní zásoba, figury a tropy

- spisovný a moderní jazyk, občas s hovorovými výrazy (věžák, zírala)
- výrazná strohost, chybí jakákoli poetičnost a květnatost
- FIGURY
    - elipsa (odbíjely třináctou \[hodinu\], devětatřicet \[let\])
- TROPY
    - personifikace (tvář zírala, oči sledují, hlas se ztišil, hlas předčítal)
    - epiteton konstans (jasný den, studený den, dubnový den, barevný plakát, zvučný hlas, modrá kombinéza)

### Stylistická charakteristika textu

- v monolozích věcné, strohé, objektivní popisy
- dialogy zabarvenější (vč. hovorového jazyka)
- perfektní navození pochmurné a tísnivé atmosféry
- odlišností jsou např. ideologická a manipulativní hesla (Válka je mír, Nevědomost je síla, Otroctví je svoboda, apod.) a názvy režimu (Týden nenávisti)
- v textu se nachází velice známá fráze používaná i v současnosti "Velký bratr tě sleduje".

### Vypravěč

- vypravěčem je sám autor (-er forma) - vnější pozorovatel děje

### Postavy

- WINSTON SMITH
    - úředník a člen státní (režimní) instituce - Ministerstva pravdy
    - je plný pochybností, ale po celou dobu je v chapadlech všemocného státního aparátu
    - miluje Julii
- JULIE
    - miluje Winstona - má podobné myšlenky, ale stejně jako on je nakonec pokořena mučením;
- O'BRIEN
    - člen státního aparátu
    - podvede Winstona a Julii

### Děj

Hlavním hrdinou je Winston Smith, který žije ve fiktivní zemi Oceánie, která je totalitním státem, potlačujícím veškeré možnosti občanské svobody a nezávislého myšlení (jde o fiktivní ideologii zvanou Angsoc - Anglický socialismus) → sám Winston Smith pracuje na Ministerstvu pravdy, které záměrně manipuluje a upravuje všechny zprávy a články tak, aby nikdo nemohl o ničem pochybovat → sám však brzy začíná přemýšlet o minulosti a dochází k přesvědčení, že se ve skutečnosti musela odlišovat od známých faktů → musí se však mít na pozoru, protože je nepřetržitě sledován → potkává Julii, která ho přitahuje (což je rovněž zakázané) a tráví spolu čas na bezpečných místech, kde si mohou svobodě povídat → do rukou se jim dostává kniha Emanuela Goldsteina, známého odpůrce režimu → z knihy se dozvídají zajímavé informace, ale jsou zatčeni → Winston je mučen a nakonec prozradí všechny své myšlenky → promyšlenou manipulací je Winston obrácen zpět k absolutní věrnosti režimu a také zbaven lásky k Julii → Julie byla zmanipulována podobným způsobem → dále je patrné, že i protirežimní kniha byla ve skutečnosti promyšlenou léčkou a nástrojem státního aparátu (hlavní roli zde hrál O'Brien, který Winstona podvedl) → Winston se vrací do normálního života zcela pokořen, bez jakýchkoli pochyb vůči státu.

### Kompozice

- 3 části
- 23 kapitol
- vyprávění je chronologické (přímá časová návaznost děje)

### Prostor a čas

- Londýn (fiktivní stát Oceánie)
- děj se odehrává během jednoho roku (1984)

### Význam sdělení (hlavní myšlenky díla, motivy)

- síla manipulace
- varování před totalitními režimy
- zobrazení režimu, který dokáže manipulovat obyvatele tak efektivně, že se stávají zcela neschopnými svobodného myšlení, poslouchají jen hesla a čím dál tím méně jim podobný útlak vadí
- MOTIVY: stát, totalita, svoboda, manipulace, myšlenka, informace, ideologie, zločin, sledování

## Literární historie - společensko-historické pozadí vzniku

### Politická situace (mocenské konflikty, aj.)

- nedávno skončila 2. svět. válka (1939-1945)
- založení OSN (1945)
- probíhá tzv. studená válka - napjatý stav mezi socialistickými a demokratickými mocnostmi (1947-1991)
- Izrael vyhlašuje nezávislost - začátek první arabsko-izrael. války (1948)

### Základní principy fungování společnosti v dané době

- v Evropě kvůli ničivé a dlouhotrvající válce rozvrácené hospodářství a mnoho civilních obětí
- narůstající strach společnosti z ozbrojeného konfliktu mezi SSSR a USA

### Kontext dalších druhů umění

- v průběhu nedávno skončené 2. svět. války mnoho evropských umělců emigrovalo (nejčastěji do USA) → rozšíření řady uměleckých směrů do
vzdálených oblastí (Asie, Jižní Amerika,…)
- ARCHITEKTURA: rozvíjí se poválečný modernismus (např. Guggenheimovo muzeum v New Yorku)

### Kontext literárního vývoje

- světová poválečná próza (konkrétně 1. vlna poválečné prózy) - Erich Maria Remarque (Vítězný oblouk), Jan Drda (Němá barikáda), Anna Franková (Deník Anny Frankové), Zofia Nałkowska (Medailony)
- vycházejí také historická, faktografická díla, často svědectví válečných událostí očima přímých
- vojenských či politických účastníků - např. Winston Churchill (Druhá světová válka), generál George S. Patton (Válka mýma očima), aj.

### Autor

- George Orwell (1903-1950) – vl. jménem Eric Arthur Blair
- britský novinář, spisovatel, esejista, vizionář a tvůrce slavných antiutopií 

#### Život

Nar. se v Indii (tehdy součást britského impéria; otec byl úředníkem) → v mládí do Anglie → studium na prestižní Eton College → od r. 1922 práce u policie v Britské Indii (dnešní Barma) → počátky jeho odporu k imperialismu (výbojným sklonům některých velmocí) → příklon k levici → r. 1927 se vrátil do Anglie a začal psát → eseje + novinařina → tulácký život → stává se aktivním socialistou, antifašistou a příznivcem demokracie (odsuzuje veškeré totalitní režimy) → r. 1936 se zapojuje do španěl. občan. války → zraněn → pobyt v Maroku → tuberkulóza (= neúčast ve 2. sv. válce) → od r. 1940 práce pro BBC (britské veřejnoprávní médium) → umírá r. 1950 v Londýně na tuberkulózu; ZAJÍMAVOSTI: literární pseudonym Orwell si zvolil podle říčky v hrabství Oxfordshire, kde vyrůstal; v rámci své dnešní pozice “vizionáře” je vnímán jako ten, kdo předpověděl některé totalitářské sklony dnešní společnosti - např. sledování obyv. populárně známé jako "Velký bratr" (viz kamerové systémy, satelitní zařízení, špionážní činnost, apod.).

#### Vlivy na dané dílo

- láska ke svobodě a demokracii, resp. odpor k totalitářským systémům
- obavy z budoucího společ. a technologického vývoje
- tehdejší situace v Sovětském svazu
- Aldous Huxley

#### Vlivy na jeho tvorbu

- nenávist k imperialismu (příslušnost ke koloniální policii v Indii, politické události v Evropě)
- levicové smýšlení
- pobyt v Indii
- zážitky a zkušenosti ze života v chudobě
- španělská obč. válka
- láska ke svobodě a demokracii
- obavy z vývoje společnosti
- James Joyce, L. Tolstoj

#### Další autorova tvorba

- tvořil zejména romány a eseje
- ROMÁNY
    - Farma zvířat (zvířecí alegorie na vznik a fungování totalitního režimu)
    - Barmské dny (příběh zasazený do tehdejší Britské Indie)
    - Farářova dcera (příběh o útěku farářovy dcery pryč z náboženského prostředí = kritické zamyšlení nad smyslem víry v boha)
    - Cesta k Wigan Pier (o špatných sociál. podmínkách v Anglii + o autorově socialistickém smýšlení), Hold Katalánsku (o španělské obč. válce)
    - Nadechnout se (o útěku ke vzpomínkám a následném tvrdém střetu s realitou)
    - Válečný deník (o životě v Anglii za 2. sv. války)
- ESEJE (jedny z nejuznávanějších esejí angl. literatury)
    - Politika a anglický jazyk
    - Poprava oběšením
    - Střílení na slona
    - Poznámky o nacionalismu
    - Jak umírají chudí

### Inspirace daným literárním dílem (film, dramatizace, aj.)

- celkově obrovský kulturní a společenský dopad (přejímání idejí nebo zlidovění frází (Big Brother, doublethink, Newspeak, thoughtcrime, 2+2=5, Orwellian))

- FILM: např.1984 (britské drama; 1984)
- REKLAMA: inspirace pro reklamu spol. Apple (1984)
- OPERA
- HUDBA
- TV: Big Brother (reality show USA; 2000)

### Jak dílo inspirovalo další vývoj literatury

Autor nejen tímto dílem ovlivnil řadu pozdějších spisovatelů (Ray Bradbury, Kurt Vonnegut) a intelektuálů (Noam Chomsky, Christopher Hitchens), stejně jako dnešní odpůrce zesilování státní moci nebo obhájce fenoménu tzv. whistleblowerů.

## Literární kritika

### Dobové vnímání díla a jeho proměny

v tehdejším komunist. Československu bylo dílo vzhledem k obsažené kritice totalitních režimů zakázáno; jinde bylo přijato pozitivně, byť největší
popularity dosáhlo až postupně → díky pravdivé předpovědi některých fenoménů (tajné/masové sledování obyv., informační propaganda) získalo
přídomky jako “prorocké” nebo “vizionářské” → prodeje díla rekordně vzrostly např. po odhalení skandálu agentury NSA s masovým sledováním (2013)

### Dobová kritika díla a její proměny

- kritika přijala dílo v době jeho vzniku převážně pozitivně, literární kritici ho hodnotili jako děsivé a depresivní, ale zároveň originální, přičemž vyzdvihovali jeho napětí
- už v této době ho někteří označovali za jednu z nejvíce strhujících knih všech dob
- méně početné negativní ohlasy kritizovaly nevěrohodnost některých prvků a dílo nazvali "věštěním" → dnes kritika řadí román 1984 mezi nejzásadnější díla 20. stol. a nejvlivnější díla všech dob

### Aktuálnost tématu a zpracování díla

- o aktuálnosti díla svědčí skutečná existence podobných režimů, z těch současných KLDR, Čína, Bělorusko či některé arabské státy
- zpracování je zcela moderní, čtivé a snadno srozumitelné

### Srovnání s vybraným literárním dílem

- Ray Bradbury - 451 stupňů Fahrenheita (podobný antiutopický námět společnosti žijící v totalitním systému pod přísným dohledem státního aparátu)
- Aldous Huxley - Konec civilizace (dřívější antiutopie; téma falešného pocitu svobody)
