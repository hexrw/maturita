---
layout: default
title: Bílá nemoc
author: Karel Čapek
permalink: /cestina/literarni-dila/bila-nemoc/
---

## 1. Karel Čapek

- (1890-1938)
- 1.polovina 20.století
- spisovatel, novinář, politik, žurnalista, prozaik, dramatik, překladatel
- vystudoval filozofickou fakultu, studoval také v Berlíně a Paříži
-dramaturg a režisér Divadla na Vinohradech
- poznamenán 1.sv válkou 1914, působily na něho hrozivé zprávy v novinách a sta tisíce mrtvých
- válka využívala nejmodernější techniku k zabíjení - u Čapka to vyvolalo pocit nedůvěry v moderní techniku, odpor
- redaktor Národních listů a Lidových novin
- oženil se se spisovatelkou a herečkou Olgou Scheinpflugovou
- s RUR se stal světově proslulým, jako první na světě použil slovo robot, které vymyslel jeho bratr
- první prózy vydal společně se starším bratrem Josefem a poslední román těsně před smrtí na zápal plic
- blízký vztah s T.G.Masarykem, patřil ke skupině tzv. pátečníků= skupina intelektuálů, kteří se scházeli k diskuzím každý pátek, chodil sem i TGM
- další díla:	povídky: Zářivé hlubiny, Boží muka
období utopické: RUR, Továrna na absolutno, Krakatit, Věc Makropulos
období noetické - trilogie: Hordubal, Povětroň, Obyčejný života, Povídky z jedné kapsy
protiválečná, protifašistická: Válka s mloky, Bílá nemoc, Matka 
cestopisy: Italské listy, Anglické listy
tvorba pro děti: Devatero pohádek
- další autoři: Eduard Bass (Cirkus Humberto), Karel Poláček (Bylo nás pět), Josef Čapek (O pejskovi a kočičce)

## 2. Dílo

- literární druh: drama
- literární žánr: protiválečné drama s prvky tragédie
- literární forma: próza
- časoprostor: blíže neurčená doba a místo. Čapek si chtěl ponechat neutrální postoj a zdůraznit symbolický význam díla. Je ale jasné, že velkým útočícím státem je Německo a malým státem, se kterým chce válčit je Československo.
- Bílá nemoc tady ve skutečnosti není nemocí těla, ale představuje nemocnou mysl 
nakaženou ideologií
- Hra konkrétně reaguje na hrozbu války a varuje před nastolením a nadvládou fašismu a s ním spojeným nenávistí. 
- Autor se snaží donutit čtenáře, aby se zamyslel nad sebou a kladl si otázky. Dílo ukazuje na to, že jeden člověk nezmůže nic proti davu lidí. 

## 3. Téma

- varování před diktaturou
- marný boj osamoceného člověka proti zfanatizovanému davu
- demokracie proti diktatuře
- kompozice: tříaktová divadelní hra - 3 jednání se 14 obrazy
děj probíhá chronologicky a střídá se s dialogy nemocných a obrazy, ve kterých vystupuje otec, matka a děti
- jazyk: 	- dialogy, monology
- metafory, nářečí
- spisovný jazyk, slovní vycpávky, cizí jazyky, lékařské termíny
- vypravěč: er-forma

## 4. Charakteristika postav

- **Doktor Galén** - skromný, rozpačitý, důsledný a neústupný. Civilní hrdina, který se obejde bez velkých gest. Lék proti bílé nemoci je ochoten dát jen těm, co jsou proti válce a zřeknou se útoku. Považuje za svou povinnost lékaře bránit lidský život a mír. Proto odmítá léčit barona Kruga. Lék dává jen chudým. Nakonci je ušlapán těmi, za které bojoval, zničili lék a umře. 
- **Dvorní rada doktor Sigelius** - ředitel kliniky, vypočítavý, Galenův objev si trošku přivlastňuje, jde po penězích, je arogantní, rozděluje pacienty na bohaté a chudé. Nejdříve chtěl Galena vyhodit, ale když pak zjistil, že je byl asistent doktora Lilienthela, vřele ho přijme. Radši nechá lidi umírat, než aby přiznal, že lék vymyslel Galén a podpořil mír.
- **Maršál** - nositel moci, nadvlády, násilím potlačuje svobodu a úctu k člověku. Je bezohledný, ale rozhodně ne zbabělý. Je schopen objetovat svého jediného přítele Kruga a i sebe. Když však zjistí, že sám má bílou nemoc. Trvalo to dlouho, ale nakonec se rozhodl pro mír, kvůli strachu ze smrti. 
- **Baron Krug** - ředitel továrny na výrobu zbraní, loajální maršálovi, strašně se bojí nemoci, ale neumí se vzepřít Maršálovi, raději zvolí sebevraždu
- **Otec** - úředník ve firmě barona Kruga, svůj postoj k bílé nemoci mění podle toho, jak se ho to dotýká
- **Matka** - manželka, chytí bílou nemoc, má strach o ostatní

## 5. Děj

Autor hovoří o poválečném stavu, kdy jednotlivec nic neznamená. Zdůvodňuje proč nezvolil konkrétní nemoc a konkrétní zemi. Následuje drama o třech aktech ve 14 obrazech:

- **1. jednání** - Tři malomocní se baví o nemoci, která je postihla. Projevuje se bílou skvrnou někde na těle a odpadáváním masa. Dvorní rada Sigelius podává informace o nemoci novinářovi. Na tzv. bílou nemoc zemřelo již 5 milionů lidí, postihuje osoby starších 40 let a nedá se léčit. Za dvorní radou přichází doktor Galén, bývalý spolupracovník jeho tchána. Rada mu nejprve nevěří, že dokáže bílou nemoc vyléčit, ale nakonec mu svěří pokoj č.13 s nejhoršími případy. Rodina debatuje o bílé nemoci nad články v novinách. Z pokoje č.13 odchází skupina nadšených profesorů. Všechno pozorují dva asistenti, jeden z nich pomýšlí na soukromou praxi. Když Galén odmítne léčit Sigeliova soukromého pacienta, asistent nabídne svou léčbu, která zaručeně nefunguje, ale projeví se jeho obchodní talent. To Sigelius chválí. Do nemocnice dorazil Maršál a ministr zdravotnictví. Jsou nadšení úspěchem kliniky. Na zázrak se přijedou podívat novináři, kterým Galén sdělí svůj vzkaz pro lidstvo. Je ochotný prozradit svůj lék, pokud se všechny státy zavážou, že nebudou válčit. Pokud ne, bude dál léčit jen chudé. Sigelius vyhazuje Galéna z kliniky. 
- **2. jednání** - Otec čte v novinách o doktoru Galénovi a jeho požadavku. Rozčiluje se, protože jemu samotnému nemoc přinesla povýšení. Ukáže se, že jeho žena má na krku bílou skvrnu. Oba jdou žádat Galéna, ale ten odmítá. Baron Krug, ředitel továrny, přichází za radou Sigeliem a ptá se ho, jak pokročilo léčení nemoci. I on má bílou skvrnu. Převleče se za žebráka a jde ke Galénovi. Ten ho okamžité pozná a chce po něm totéž, co po ostatních - světový mír. Krug hovoří s maršálem o své nemoci. Maršál je krutý, přikazuje zvýšit výrobu zbraní a munice, o míru nechce slyšet. Galén je předvolán k mašálovi. Maršál hrozí zatčením a mučením, pokud Galén nebude léčit Kruga, ale Galén je neoblomný. Telefon oznamuje, že baron Krug se zastřelil.
- **3. jednání** - Ministr a maršál hovoří o svých možnostech. Shodnou se na rychlém útoku, po kterém by mohl přijít mír. Maršál promlouvá k národu, ale je již oslaben bílou nemocí. Jeho dcera Aneta a její přítel Pavel, syn barona Kruga, mu pomáhají. Pavel převezme zprávy o postupujícím boji nejsou příznivé. Aneta a Pavel přesvědčí maršála, aby Galénovi slíbil mír. Když profesor Galén vystoupí z auta, aby donesl lék maršálovi, obestoupí ho rozvášněný dav bažící po válce, který vede syn. Galén je ušlapán i se svými léky.
