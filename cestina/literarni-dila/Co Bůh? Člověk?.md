---
layout: default
title: Co Bůh? Člověk?
author: Bridel B.
permalink: /cestina/literarni-dila/co-buh-clovek/
---

<h2><strong><span>Autor</span></strong></h2>
<ul>
<li>Bridel byl synem radního písaře. Studoval nejprve na&nbsp;gymnáziu&nbsp;v&nbsp;pražském&nbsp;Svatováclavském semináři. Do jezuitského řádu vstoupil v osmnácti letech roku&nbsp;1637. Společně se svým spolužákem&nbsp;Bohuslavem Balbínem&nbsp;vystudoval&nbsp;teologii&nbsp;a&nbsp;filosofii.</li>
<li>Vysvěcen na kněze byl roku&nbsp;1650&nbsp;a poté působil jako profesor&nbsp;rétoriky&nbsp;a&nbsp;poetiky&nbsp;na&nbsp;Karlově Univerzitě.</li>
<li>Protože měl značné finanční prostředky, založil roku&nbsp;1656&nbsp;v&nbsp;Klementinu&nbsp;tiskárnu, kterou vedl jako správce. V té době také napsal většinu svých významných děl.</li>
<li>V roce 1660 se však začal věnovat misijní činnosti na Boleslavsku, Čáslavsku, Hradecku a Chrudimsku, kde obracel lidi na&nbsp;katolickou&nbsp;víru.</li>
<li>Zemřel roku&nbsp;1680, když pomáhal ošetřovat nemocné morem v&nbsp;Kutné Hoře.</li>
</ul>
<p><strong>Díla</strong></p>
<ul>
<li>Jeho celoživotní tvorbu tvoří asi třicet děl. Hojně překládal a psal&nbsp;legendy,&nbsp;písně,&nbsp;básně&nbsp;i filosofická, meditativní a náboženská&nbsp;didaktická&nbsp;díla.</li>
<li>Většina z jeho děl vyšla ve své době anonymně, jen výjimečně byla podepsána monogramem F.B.S.I. O Bridelově autorství některých děl nevěděli ani někteří jeho současníci.</li>
</ul>

<h2><span><strong>Literární historie: Společensko-historické pozadí</strong></span></h2>
<p><strong>Situace v Čechách</strong></p>
<ul>
<li>Dílo vzniká po bitvě na Bílé hoře, kdy probíhala rekatolizace. Byla založena dvě nová biskupství v roce 1656 v Hradci Králové a v roce 1664 je obnoveno v Litoměřicích. Nejtypičtějším rysem pobělohorské společnosti bylo to, že došlo v českých podmínkách k tzv. druhému nevolnictví.</li>
<li>Doba předbělohorská se vyznačuje relativní&nbsp;náboženskou tolerancí, významnou politickou rolí&nbsp;stavů&nbsp;a bohatou českou literární činností (doba&nbsp;veleslavínská). Porážka&nbsp;stavovského povstání&nbsp;znamenala zásadní změnu, bylo povoleno jen&nbsp;katolické náboženství, nastala doba&nbsp;rekatolizace, obnoveným zřízením zemským přešel stát od&nbsp;stavovství&nbsp;k&nbsp;absolutismu. Došlo k úpadku užívání češtiny. Mnoho významných osobností odešlo do exilu.</li>
<li>Jak už bylo řečeno, období bylo neméně ovlivněno třicetiletou válkou, známou především jako vyvrcholení sporů mezi&nbsp;římskokatolickou církví&nbsp;a&nbsp;zastánci vyznání, která vznikla po reformaci v&nbsp;16.&nbsp;století. Neméně důležitou příčinou války byl také boj evropských zemí o politickou nadvládu. Vlastní válku započala revoluce stavů&nbsp;v&nbsp;zemích Koruny české&nbsp;proti panovníkovi. První roky války probíhaly především na území Českého království&nbsp;a&nbsp;Rakouského arcivévodství, vzhledem k&nbsp;tomu, že zde vypukly revoluce proti Habsburkům, nicméně na většinu dalších let války se boje přemístily mimo tato území v&nbsp;důsledku toho, že se katolíkům podařilo velkou část bitev vyhrát a&nbsp;přesunout boje na zbytek území&nbsp;Svaté říše římské, které ovládali protestanti. Vleklá a&nbsp;rozsáhlá válka způsobila značný úbytek obyvatelstva na zasažených územích. V&nbsp;průměru poklesl počet obyvatel o třicet procent, u mužů až padesát procent.&nbsp;České země&nbsp;byly po většinu války uchráněny před největšími válečnými útrapami, ale počet obyvatel i zde rovněž poklesl o jednu třetinu. Válka skončila uzavřením&nbsp;vestfálského míru. Vestfálský mír znamenal příklon k&nbsp;absolutismu a&nbsp;také striktní dodržování&nbsp;augšpurského určování náboženství podle panovníka, které bylo před válkou v&nbsp;některých zemích praktikováno s&nbsp;určitou benevolencí. Během války nastoupil nový umělecký směr,&nbsp;<a title="baroko" href="https://rozbor-dila.cz/baroko-v-literature/">baroko</a>, které vytlačilo renesanci a stalo se nástrojem protireformace. V&nbsp;zemích České koruny došlo během války a&nbsp;bezprostředně po ní k&nbsp;„době temna“ v&nbsp;důsledku toho, že v&nbsp;tomto regionu bylo zabito mnoho lidí a&nbsp;mnoho jich muselo odejít kvůli náboženskému přesvědčení.</li>
<li>Druhá polovina století je obdobím stabilizace poměrů a zotavováním z&nbsp;následků války. První polovina 18. století je již dobou nového hospodářského a kulturního rozkvětu vrcholného&nbsp;baroka. Je to také období rozvoje specifické kultury&nbsp;českého baroka. K&nbsp;nejvýznamnějším osobnostem pobělohorské doby patřil člen hlavní rekatolizační síly,&nbsp;Tovaryšstva Ježíšova, vzdělanec a český vlastenec&nbsp;Bohuslav Balbín.</li>
</ul>

<p><strong>BAROKO</strong></p>
<ul>
<li>baroko&nbsp;či&nbsp;barok&nbsp;je&nbsp;umělecko-kulturní směr, který vládl v&nbsp;Evropě&nbsp;v&nbsp;&nbsp;a&nbsp;18. století</li>
<li>vznikl v&nbsp;Itálii a rozšířil se po celé Evropě a v jejích&nbsp;koloniích</li>
<li>charakteristickými znaky baroka jsou dynamika – snaha o vyjádření pohybu, emotivnost až citová vypjatost, bohatost tvarů i zdobnosti a velkolepost</li>
<li>výraz původně snad z&nbsp;pérola barroca&nbsp;– perla nepravidelného tvaru, byl původně posměšný, později se vžil jako běžné označení</li>
<li>proniklo do všech uměleckých a životních projevů (architektura, výtvarné umění, literatura, divadlo, hudba)</li>
<li>byl to poslední univerzální a jednotný umělecký styl celé Evropy</li>
<li>malba se stává iluzionistickou</li>
<li>v architektuře předstírá plastické prvky – architektura používá malbu napodobených stavebních prvků (klenby, žebra,&nbsp;pilastry)</li>
<li>významně se uplatňuje&nbsp;ornamentální štukatura</li>
<li>výrazným prvkem barokního umění je pohyb</li>
</ul>


<p><strong>ARCHITEKTURA</strong></p>
<ul>
<li>v architektuře baroko dělíme na dvě linie:</li>
<li>klasicizující baroko, které navazuje na renesanci a později přechází do klasicismu (na konci 18. stol.)</li>
<li>dynamizující baroko, které vyjadřuje pohyb, deformaci přímých linií, odpoutává se od renesance a antiky (např. chrám sv. Mikuláše v Praze)</li>
<li>půdorysem staveb byla elipsa nebo průniky elips</li>
<li>častým architektonickým prvkem baroka je také kopule</li>
<li>barokní stavby bývají masivní, monumentální a symetrické</li>
<li>průčelí bylo zdobeno pilíři, polosloupy (pilastry), sochami</li>
<li>stavělo se z&nbsp;mramoru a z napodobenin mramoru, časté bylo zlacení a štukatérská výzdoba</li>
<li>ačkoliv nejčastějšími stavbami byly stavby církevní, budovány byly také zámky, paláce a ostatní světské stavby</li>
<li>mezi nejznámější barokní stavitele patří bratři&nbsp;Dientzenhoferové&nbsp;– Kryštof (sv. Mikuláš na Malé Straně) a Kilián (letohrádek Amerika, kostel v Karlových Varech), dalším známým barokním stavitelem byl Carlo&nbsp;Lurago, který začal stavět Klementinum a v neposlední řadě rovněž Giovanni&nbsp;Santini</li>
<li>z českých architektů jmenujme například Františka Maximiliána&nbsp;Kaňku, který dokončoval Klementinum a Černínský palác</li>
<li>v Itálii to byl&nbsp;Bernini, kdo postavil kolonádu před chrám sv. Petra ve Vatikáně</li>
<li>z&nbsp;českých památek barokního slohu jmenujme například kostel Nanebevzetí Panny Marie ve Staré Boleslavi, kostel sv. Jana Nepomuckého v&nbsp;Zelené hoře, Mariánskou týnici, kostel sv. Ignáce a sv. Františka Xaverského s&nbsp;jezuitskou kolejí v&nbsp;Březnici, Valdštejnský palác v&nbsp;Praze či chrám sv. Mikuláše v&nbsp;Praze</li>
</ul>

<p><strong>MALÍŘSTVÍ</strong></p>
<ul>
<li>k významným barokním malířům patří&nbsp;Caravaggio,&nbsp;Diego Velázquez,&nbsp;Peter Paul Rubens,&nbsp;Rembrandt van Rijn</li>
<li>v barokním malířství byly nejčastěji zastoupeny&nbsp;fresky a v obrazech technika šerosvitu</li>
<li>náměty se vybíraly většinou z náboženství nebo z&nbsp;mytologie, malovaly se též portréty či krajinomalby; postavy vyjadřují duševní hnutí, city a&nbsp;rozporuplnost doby</li>
<li>v českých zemích působili především&nbsp;Karel Škréta,&nbsp;Petr Brandla&nbsp;Václav Vavřinec Reiner</li>
</ul>

<p><strong>SOCHAŘSTVÍ</strong></p>
<ul>
<li>základním znakem barokního sochařství jsou rozevláté šaty</li>
<li>takřka synonymem barokního sochařství je již jednou zmiňovaný&nbsp;Gian Lorenzo Bernini</li>
<li>náš nejvýznamnější sochař&nbsp;Matyáš Bernard Braun</li>
<li>druhým nejvýznamnějším českým sochařem je pak&nbsp;Ferdinand Maxmilián Brokoff</li>
<li>na mostech se objevuje socha nového patrona Jana Nepomuckého</li>
</ul>

<p><strong>HUDBA</strong></p>
<ul>
<li>v hudbě převládla melodie podporovaná harmonií, dříve vedoucí lidský hlas (polyfonie) ustupoval k harmonii s instrumentální složkou</li>
<li>mezi nejznámější barokní hudebníky patří zejména italský skladatel Claudio&nbsp;Monteverdi</li>
</ul>

<p><strong>LITERATURA</strong></p>
<ul>
<li>barokní literatura se vyznačuje aktualizací typických&nbsp;středověkých žánrů jako <a title="legenda" href="https://rozbor-dila.cz/legenda/">legenda</a>, duchovní píseň, epos,&nbsp;traktát</li>
<li>využívá obraznosti a <a title="alegorie" href="https://rozbor-dila.cz/alegorie/">alegorie</a> symbolů</li>
<li>Itálie – <a title="Torquato Tasso" href="https://rozbor-dila.cz/torquato-tasso-zivotopis/">Torquato Tasso</a> (Osvobozený Jeruzalém)</li>
<li>Španělsko – Pedro Calderón de la Barca&nbsp;(Život je sen,&nbsp;Znamení kříže,&nbsp;Lékař své cti nebo&nbsp;Nejnestvůrnější žárlivost)</li>
<li>Anglie – John Milton, John Donne</li>
<li>Německo – &nbsp;Hans Jakob Christoffel von Grimmelshausen (Dobrodružný Simplicius Simplicissimus)</li>
<li>Česká barokní literatura
<ul>
<li>exilová: psala ji hlavně nekatolická inteligence, která musela opustit české země (J.A.Komenský, Jiří Třanovský, Pevel Skála ze Zhoře)</li>
<li>domácí: Bohuslav Balbín, Tomáš Pešina z Čechorodu, Bedřich Bridel</li>
</ul>
</li>
</ul>


<p><strong>Obecná charakteristika</strong></p>
<p><strong>Literární druh</strong></p>
<p><strong><a title="LYRIKA" href="https://rozbor-dila.cz/lyrika/">LYRIKA</a></strong></p>
<ul>
<li>z řeckého pojmenování veršovaného zpěvu doprovázeného hrou na lyru</li>
<li>nemá děj</li>
<li>je to druh <a title="poezie" href="https://rozbor-dila.cz/poezie/">poezie</a> vyslovující subjektivní básníkovy pocity, jeho úvahy, myšlenky a nálady</li>
<li>upřednostňuje monologické vyjádření v první osobě</li>
<li>lyrika nezachycuje časovou následnost událostí, své téma rozvíjí v časově souběžných obrazech</li>
</ul>
<p><strong>Literární žánr</strong></p>
<ul>
<li>duchovní píseň</li>
<li>písně</li>
<li>základní formy hudebního projevu</li>
<li>základem je vokální projev opatřený textovou složkou</li>
</ul>
<p><strong>Literární směr</strong></p>
<ul>
<li>baroko</li>
</ul>

<p><strong>Tematická výstavba (téma)</strong></p>
<ul>
<li>Základním tématem, rozpracovaný mnoha barokními motivy, je snaha vyjádřit <a title="kontrast" href="https://rozbor-dila.cz/kontrast/">kontrast</a> mezi věčností a dokonalostí Boha proti pomíjivosti a hříšnosti člověka. Titulní kontrast přerůstá v&nbsp;mohutně vygradovanou dramatickou antitezi, která čtenáře drtí představou lidské nicotnosti a nedokonalosti poznání a která mu vnucuje jedinou záchranu: upnutí se k&nbsp;Bohu.</li>
<li>Zatímco pro člověka volí básník obrazy hříchu, pýchy, lsti, smrti, nemoci, ale i hnisu, vředu, puchu, bláta či hnoje, s&nbsp;Bohem jsou spojovány sláva, čest, čistota, láska či radost.</li>
</ul>

<p><strong><a title="Lyrický subjekt" href="https://rozbor-dila.cz/lyricky-subjekt/">Lyrický subjekt</a></strong></p>

<ul>
<li>lyrickým subjektem je lidské „já“</li>
<li>Lyrickému subjektu (lidskému „já“ v&nbsp;básni) se nedostává odpovědi, připomíná meditaci. Báseň je jedinečným vyjádřením polarity člověka a Boha: do protikladu je postavena věčnost a dokonalost Boha i všechny jeho absolutní vlastnosti s&nbsp;pomíjivostí a hříšností i dalšími relativními atributy člověka. Člověk své postavení záměrně co možná nejvíce snižuje a božské vyzdvihuje, aby ukázal nesmírnou propast mezi schopnostmi člověka a Boha a ukázal jejich nesouměřitelnost… Následují úvahy o nepochopitelné trojjedinosti Boha (Otec, Syn a Duch svatý), o jeho podstatě, které končí rezignací. V posledních několika verších (epilogu) se dokončuje srovnání člověka s Bohem tak, že se člověk označuje za malého červíčka před obrovským Bohem, kterému se plně odevzdává. Dokonalého Boha nemůže člověk pochopit svým nedokonalým rozumem. Může ho jen milovat duchovní láskou a plně se mu odevzdat.</li>
</ul>

<p><strong>Motivy</strong></p>
<ul>
<li>dokonalost a věčnost Boha</li>
<li>nedokonalost člověka</li>
</ul>

<p><strong>Organizace jazykových prostředků</strong></p>
<ul>
<li>70 osmiveršových slok</li>
<li>šestnáctiveršový úvod</li>
<li>možnost rozdělení do šesti částí:</li>
<li><a title="Prolog" href="https://rozbor-dila.cz/prolog/">Prolog</a> (strofy 1.-4.)
<ul>
<li>Bůh a člověk ve své protikladnosti (5.-21.)</li>
<li>Člověk ve své nicotnosti (22.-33.)</li>
<li>Bůh ve své dokonalosti (24.-52.)</li>
<li>Bůh a člověk ve svém sjednocení (53.-66.)</li>
</ul>
</li>
</ul>
<ul>
<li>Epilog (67.-70.)</li>
</ul>

<p><strong><a title="Slovní zásoba" href="https://rozbor-dila.cz/slovni-zasoba/">Slovní zásoba</a></strong></p>
<ul>
<li>řečnické otázky</li>
<li>metafory</li>
<li><a title="přirovnání" href="https://rozbor-dila.cz/prirovnani/">přirovnání</a></li>
<li><a title="archaismy" href="https://rozbor-dila.cz/archaismy/">archaismy</a></li>
<li><a title="anafora" href="https://rozbor-dila.cz/anafora/">anafora</a>
<ul>
<li>já smutný, a tys veselý:</li>
<li>já nemoc, tys zhojení,</li>
<li>já zimníce, tys uzdravení:</li>
</ul>
</li>
<li>kontrast (protiklad člověk x Bůh)</li>
<li>přídavná jména</li>
<li>gradace</li>
<li>expresivní slova (<em>smradlaviště, krůpějíčka)</em></li>
<li>zvolání</li>
<li>oxymorón</li>
</ul>

<p><strong>Dílo</strong></p>
<ul>
<li>Vita sancti Ivani- latinsky&nbsp;napsaný život&nbsp;svatého Ivana</li>
<li>Život svatého Ivana</li>
<li>Jesličky</li>
<li>Co Bůh? Člověk?</li>
<li>Svatý František Xaverius z Tovaryšstva Ježíšového</li>
<li>Stůl Páně</li>
<li>Jiskra slávy Svatoprokopské</li>
<li>Trýlistek jarní</li>
<li>Katechizmus</li>
<li>Příprava k výborné smrti</li>
<li>Katechizmus katolický</li>
</ul>


<p><strong>Literární kritika</strong></p>
<p><strong>Přijetí díla v&nbsp;době svého vzniku a dnes</strong></p>
<ul>
<li>Bridel jakožto představitel domácí propagované tvorby byl mezi katolíky oblíben a čten</li>
</ul>

<p><strong>Aktuálnost tématu</strong></p>
<ul>
<li>v&nbsp;dnešní době již dílu příliš nerozumíme a je pro nás složité na čtení, i přes to je ale Bridel nadále uznáván</li>
<li>téma není aktuální</li>
</ul>
